1 பின்பு நான், “யாக்கோபின் தலைவர்களே, தயவுசெய்து கேளுங்கள்,இஸ்ரவேலின் அதிகாரிகளே, கவனியுங்கள்.
உங்களுக்கு நீதிநியாயம் தெரிய வேண்டாமா?
 2 நீங்கள் நல்லதை வெறுக்கிறீர்கள், கெட்டதை விரும்புகிறீர்கள்.என் ஜனங்களுடைய தோலை உரிக்கிறீர்கள், அவர்களுடைய எலும்புகளிலிருந்து சதையைப் பிய்த்தெடுக்கிறீர்கள்.
 3 பிய்த்தெடுத்த சதையைச் சாப்பிடவும் செய்கிறீர்கள்.என் ஜனங்களின் தோலைக் கிழித்தெடுக்கிறீர்கள்.அவர்களுடைய எலும்புகளை உடைத்து நொறுக்குகிறீர்கள்.பானையில் வேகிற இறைச்சித் துண்டுகளைப் போல் ஆக்குகிறீர்கள்.
 4 அந்த நாளில், நீங்கள் உதவிக்காக யெகோவாவைக் கூப்பிடுவீர்கள்.ஆனால், அவர் பதில் சொல்ல மாட்டார்.
உங்களிடமிருந்து தன்னுடைய முகத்தை மறைத்துக்கொள்வார்.ஏனென்றால், நீங்கள் அக்கிரமம் செய்கிறீர்கள்.
 5 தீர்க்கதரிசிகள் யெகோவாவின் ஜனங்களைக் கெட்ட வழிக்குக் கொண்டுபோகிறார்கள்.யாராவது சாப்பாடு கொடுக்கும்போது, ‘நன்றாக இருப்பீர்கள்!’ என்று வாழ்த்துகிறார்கள்.ஆனால் யாராவது சாப்பாடு கொடுக்காதபோது, ‘நாசமாய்ப் போவீர்கள்!’ என்று சபிக்கிறார்கள்.
 6 அவர்களிடம் கடவுள், ‘உங்களுக்கு இரவு நேரம் வரும், நீங்கள் எந்தத் தரிசனமும் பார்க்க மாட்டீர்கள்.கும்மிருட்டில்தான் கிடப்பீர்கள், குறிசொல்ல மாட்டீர்கள்.தீர்க்கதரிசிகளின் வாழ்க்கையில் சூரியன் மறைந்துவிடும்.பகல் இரவாகிவிடும்.
 7 தரிசனம் பார்க்கிறவர்கள் அவமானம் அடைவார்கள்.குறிசொல்கிறவர்கள் ஏமாற்றம் அடைவார்கள்.
கடவுளிடமிருந்து எந்தப் பதிலும் கிடைக்காததால்அவர்கள் எல்லாரும் அவமானத்தில் தங்கள் வாயை மூடிக்கொள்வார்கள்’ என்று சொல்கிறார்” என்றேன்.
 8 யாக்கோபுக்கு அவன் குற்றத்தையும், இஸ்ரவேலுக்கு அவன் பாவத்தையும் புரியவைக்க,யெகோவாவின் சக்தி என்னைப் பலத்தினாலும்நீதியினாலும் தைரியத்தினாலும் நிரப்பியிருக்கிறது.
 9 யாக்கோபின் வம்சத் தலைவர்களே, தயவுசெய்து கேளுங்கள்.இஸ்ரவேலின் அதிகாரிகளே, கவனியுங்கள்.நீங்கள் நீதிநியாயத்தை வெறுக்கிறீர்கள், நேரானதைக் கோணலாக்குகிறீர்கள்.
10 சீயோனை இரத்தத்தாலும், எருசலேமை அக்கிரமத்தாலும் நிரப்புகிறீர்கள்.
11 எருசலேமின் தலைவர்கள் லஞ்சம் வாங்கிக்கொண்டு தீர்ப்பு சொல்கிறார்கள்.அவளுடைய குருமார்கள் பணத்துக்காகப் போதிக்கிறார்கள்.அவளுடைய தீர்க்கதரிசிகள் காசுக்காக குறிசொல்கிறார்கள்.
ஆனாலும், யெகோவாமேல் நம்பிக்கை இருப்பதுபோல் காட்டிக்கொள்கிறார்கள்.
“யெகோவா எங்களோடு இருக்கிறார்,
எங்களுக்கு எந்த ஆபத்தும் வராது” என்று சொல்லிக்கொள்கிறார்கள்.
12 அதனால், வயலைப் போல சீயோன் உழப்படும்.எருசலேம் மண்மேடாகும்.ஆலயம் இருக்கிற மலை அடர்ந்த காடாகும்.உங்களால்தான் இந்த நிலைமை வரும்.

1 “குருமார்களே! கேளுங்கள்.இஸ்ரவேல் ஜனங்களே! கவனியுங்கள்.ராஜாவின் குடும்பத்தாரே! கவனித்துக் கேளுங்கள்.உங்களுக்குத் தீர்ப்பு கொடுக்கப்படுகிறது.ஏனென்றால், நீங்கள் மிஸ்பாவில் வைக்கப்பட்ட கண்ணியாக இருக்கிறீர்கள்.தாபோர்மீது விரிக்கப்பட்ட வலையாக இருக்கிறீர்கள்.
 2 அக்கிரமக்காரர்கள் கொலை செய்வதில் தீவிரமாய் இறங்கிவிட்டார்கள்.அவர்கள் எல்லாரையும் நான் எச்சரிக்கிறேன்.
 3 எப்பிராயீமைப் பற்றி எனக்குத் தெரியும்.இஸ்ரவேல் என்னிடமிருந்து மறைந்துகொள்ள முடியாது.
எப்பிராயீமே! நீ விபச்சாரம் செய்தாய்.இஸ்ரவேல் தன்னையே கெடுத்துக்கொண்டான்.
 4 கடவுளிடம் திரும்பிவர முடியாதளவுக்கு அவர்கள் அக்கிரமம் செய்கிறார்கள்.அவர்களுக்கு விபச்சாரப் புத்தி இருக்கிறது.யெகோவாவை அவர்கள் மதிப்பதே இல்லை.
 5 இஸ்ரவேலின் கர்வம் அவன் முகத்திரையைக் கிழித்தது.இஸ்ரவேலும் எப்பிராயீமும் பாவத்தில் விழுந்தார்கள்.யூதாவும் அவர்களோடு சேர்ந்து விழுந்தான்.
 6 அவர்கள் ஆடுமாடுகளோடு யெகோவாவைத் தேடிப்போனார்கள்.ஆனால், அவரைக் கண்டுபிடிக்க முடியவில்லை.
அவர்களைவிட்டு அவர் போய்விட்டார்.
 7 அவர்கள் யெகோவாவுக்குத் துரோகம் செய்தார்கள்.முறைகேடாகப் பிள்ளைகளைப் பெற்றார்கள்.
அவர்களும் அவர்களுடைய நிலங்களும் ஒரு மாதத்துக்குள் அழிக்கப்படும்.
 8 கிபியாவில் ஊதுகொம்பையும், ராமாவில் எக்காளத்தையும் ஊதுங்கள்!
பெத்-ஆவேனில் போர் முழக்கம் செய்யுங்கள்.
பென்யமீனே, உன்னைப் பின்தொடருகிறோம்.
 9 எப்பிராயீமே! தண்டனை நாளில் உனக்குக் கோரமான முடிவு வரும்.
இஸ்ரவேலின் கோத்திரங்களுக்குக் கண்டிப்பாக நடக்கப்போவதைச் சொல்லிவிட்டேன்.
10 யூதாவின் அதிகாரிகள் எல்லைக் குறியைத் தள்ளிவைக்கிற ஆட்களைப் போல இருக்கிறார்கள்.
தண்ணீரைக் கொட்டுவதுபோல் என் கடும் கோபத்தை அவர்கள்மேல் கொட்டுவேன்.
11 எப்பிராயீம் அடக்கி ஒடுக்கப்படுகிறான், நியாயத்தீர்ப்பினால் நொறுக்கப்படுகிறான்.அவன் எதிரியின் பின்னால் போவதிலேயே குறியாக இருந்தானே!
12 அதனால், கரையான் அரிப்பதுபோல் எப்பிராயீமை நான் அரித்துவிட்டேன்.யூதாவை அழுகிப்போகும்படி செய்தேன்.
13 எப்பிராயீம் தனக்கு வந்த நோயைப் பார்த்தான்.யூதா தன் புண்ணைப் பார்த்தான்.
எப்பிராயீம் அசீரியாவிடம் போனான்; ஒரு பெரிய ராஜாவிடம் ஆள் அனுப்பினான்.அந்த ராஜாவால் அவனைக் குணப்படுத்த முடியவில்லை.
புண்ணைச் சரிசெய்யவும் முடியவில்லை.
14 இளம் சிங்கத்தைப் போல எப்பிராயீமின் மேல் நான் பாய்வேன்.பலமான சிங்கத்தைப் போல யூதா ஜனங்களின் மேல் பாய்வேன்.
அவர்களைக் கடித்துக் குதறுவேன்.அவர்களை இழுத்துக்கொண்டு போவேன்,
யாராலும் அவர்களைக் காப்பாற்ற முடியாது.
15 பின்பு, அவர்களை விட்டுவிட்டு என்னுடைய இடத்துக்குத் திரும்பிவிடுவேன்.குற்றத்துக்கான தண்டனையை அவர்கள் அனுபவிப்பார்கள்.
அப்போது, என் கருணைக்காக ஏங்குவார்கள்.
வேதனையில் தவிக்கும் சமயத்தில் என்னைத் தேடுவார்கள்.”

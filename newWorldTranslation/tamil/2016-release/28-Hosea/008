1 “ஊதுகொம்பை ஊதுங்கள்!
ஒருவன் கழுகைப் போல யெகோவாவின் ஜனங்களுக்கு எதிராக வருகிறான்.அவர்கள் என்னுடைய ஒப்பந்தத்தை மீறிவிட்டார்கள், என்னுடைய சட்டத்தை அவமதித்துவிட்டார்கள்.
 2 ‘எங்கள் கடவுளே, இஸ்ரவேலர்களாகிய எங்களுக்கு உங்களைத் தெரியும்’ என்று சத்தமாகச் சொல்கிறார்கள்.
 3 இஸ்ரவேலர்கள் நல்லதை ஒதுக்கிவிட்டார்கள்.
எதிரி அவர்களைத் துரத்தட்டும்.
 4 அவர்களே ராஜாக்களைத் தேர்ந்தெடுத்தார்கள், என்னிடம் சம்மதம் கேட்கவில்லை.
அவர்களே அதிபதிகளை நியமித்தார்கள், என்னிடம் அனுமதி வாங்கவில்லை.
வெள்ளியாலும் தங்கத்தாலும் சிலைகளைச் செய்தார்கள்.தங்களுக்கே அழிவைத் தேடிக்கொண்டார்கள்.
 5 சமாரியாவே, உன் கன்றுக்குட்டி சிலையை ஒதுக்கித்தள்ளினேன்.
உன்மேல் எனக்குக் கோபம் பற்றிக்கொண்டு வருகிறது.
எவ்வளவு காலத்துக்குத்தான் திருந்தாமல் இருப்பாய்?
 6 அது இஸ்ரவேலில் தோன்றியது.
கைத்தொழிலாளி அதைச் செய்தான், அது கடவுள் கிடையாது.சமாரியாவின் கன்றுக்குட்டி சிலை சுக்குநூறாக்கப்படும்.
 7 அவர்கள் காற்றை விதைக்கிறார்கள்,புயல்காற்றை அறுவடை செய்வார்கள்.
பயிர்களில் தானியம் இல்லை.தானியம் இருந்தாலும் மாவு கிடைப்பதில்லை.
மாவு கிடைத்தாலும் முன்பின் தெரியாதவர்கள் பிடுங்கிக்கொள்வார்கள்.
 8 இஸ்ரவேலர்கள் வீழ்த்தப்படுவார்கள்.
வேண்டாத பாத்திரத்தைப் போல மற்ற தேசத்தாரின் நடுவில் கிடப்பார்கள். 9 தன் இஷ்டத்துக்குச் சுற்றித் திரியும் காட்டுக் கழுதையைப் போல அவர்கள் அசீரியாவிடம் போனார்கள்.
எப்பிராயீம் விபச்சாரிகளுக்குக் கூலி கொடுத்தான்.
10 அவர்களை மற்ற தேசங்களிலிருந்து கூட்டிக்கொண்டு வந்தான்.ஆனால், நான் அவர்களைச் சுற்றிவளைப்பேன்.ராஜாவும் அதிகாரிகளும் சுமத்துகிற சுமை தாங்காமல் அவர்கள் கஷ்டப்படுவார்கள்.
11 எப்பிராயீம் பாவம் செய்வதற்காகவே நிறைய பலிபீடங்களைக் கட்டினான்.
அவைதான் அவன் பாவம் செய்வதற்குக் காரணமாயின.
12 நான் அவனுக்காக நிறைய சட்டங்களை எழுதினேன்.அவற்றை அவன் மதிக்கவே இல்லை.
13 அவர்கள் எனக்குப் பலிகளைக் கொடுக்கிறார்கள்; அவற்றின் இறைச்சியைச் சாப்பிடுகிறார்கள்.யெகோவாவாகிய எனக்கு அந்தப் பலிகளில் கொஞ்சமும் பிரியம் இல்லை.
அவர்களுடைய குற்றத்தை நான் கண்டும்காணாமல் விடமாட்டேன்.
அவர்களுடைய பாவங்களுக்காகத் தண்டனை கொடுப்பேன்.
அவர்கள் எகிப்துக்குத் திரும்பினார்கள்.
14 இஸ்ரவேல் தன்னைப் படைத்தவரை மறந்து, கோயில்களைக் கட்டினான்.யூதா, மதில் சூழ்ந்த பல நகரங்களைக் கட்டினான்.
அந்த நகரங்களுக்குள் நான் நெருப்பை அனுப்புவேன்.அது எல்லா கோட்டைகளையும் பொசுக்கிவிடும்.”

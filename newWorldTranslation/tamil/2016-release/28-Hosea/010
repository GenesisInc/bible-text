1 “இஸ்ரவேலர்கள், தரங்கெட்ட பழங்களைக் கொடுக்கும் திராட்சைக் கொடி போன்றவர்கள்.
அவர்களுடைய பழங்கள் பெருகப்பெருக அவர்களுடைய பலிபீடங்களும் பெருகுகின்றன.அவர்களுடைய விளைச்சல் கூடக்கூட அவர்களுடைய பூஜைத் தூண்களின் ஆடம்பரமும் கூடுகிறது.
 2 அவர்கள் வெளிவேஷம் போடுகிறார்கள்.இப்போது கையும் களவுமாகப் பிடிபடுவார்கள்.
ஒருவர் வந்து அவர்களுடைய பலிபீடங்களை உடைப்பார், பூஜைத் தூண்களை நொறுக்குவார்.
 3 ஆனால் அவர்கள், ‘நாம் யெகோவாவுக்குப் பயந்து நடக்கவில்லை, அதனால் நமக்கு ராஜா இல்லை.
அப்படியே ராஜா இருந்தாலும் நமக்கு என்ன பிரயோஜனம்?’ என்பார்கள்.
 4 அவர்கள் வெற்றுப் பேச்சு பேசி, பொய் சத்தியம் செய்து, ஒப்பந்தம் பண்ணுகிறார்கள்.வயலின் சால்களில் முளைக்கும் விஷச்செடிகள்போல் அவர்களுக்குத் தண்டனைத் தீர்ப்பு வரும்.
 5 பெத்-ஆவேனிலுள்ள கன்றுக்குட்டி சிலை கைப்பற்றப்பட்டுக் கொண்டுபோகப்படும்.
சமாரியர்கள் அதை நினைத்துப் பயப்படுவார்கள்.அந்தச் சிலையின் மகிமையைப் பார்த்து சந்தோஷப்பட்ட ஜனங்கள் துக்கப்படுவார்கள்.பொய் தெய்வ பூசாரிகளும் புலம்புவார்கள்.
 6 அசீரியாவின் மகா ராஜாவுக்கு அது பரிசாகக் கொண்டுபோகப்படும்.
எப்பிராயீம் அவமானப்படுத்தப்படுவான்.ஆலோசனை கேட்டதற்காக இஸ்ரவேல் வெட்கமடைவான்.
 7 தண்ணீரில் ஒடித்துப் போடப்பட்ட கிளைபோல் சமாரியா காணாமல் போகும்.அதன் ராஜாவும் இல்லாமல்போவான்.
 8 இஸ்ரவேலர்கள் பெத்-ஆவேனில் கோயில்களைக் கட்டி பாவம் செய்தார்கள்; அவை அழிக்கப்படும்.
அவர்களுடைய பலிபீடங்களில் முட்செடிகள் வளரும்.
ஜனங்கள் மலைகளைப் பார்த்து, ‘எங்களை மறைத்துக்கொள்ளுங்கள்!’ என்பார்கள்.
குன்றுகளைப் பார்த்து, ‘எங்களை மூடிக்கொள்ளுங்கள்!’ என்பார்கள்.
 9 இஸ்ரவேலே, நீ கிபியாவின் காலத்திலிருந்தே பாவம் செய்கிறாய்.
விடாப்பிடியாகப் பாவம் செய்துவருகிறாய்.
கிபியாவில் இருந்த கெட்டவர்கள் போரில் முழுமையாக அழிக்கப்படவில்லை.
10 எனக்கு இஷ்டமான சமயத்தில் அவர்களைத் தண்டிப்பேன்.
அவர்களுக்கு எதிராக மற்ற தேசத்து ஜனங்கள் திரண்டு வருவார்கள்.இஸ்ரவேல்மீது இரண்டு குற்றங்கள் சுமத்தப்படும்.
11 நன்றாகப் பழக்கப்பட்டு ஆசையோடு போரடிக்கிற இளம் பசுவைப் போல எப்பிராயீம் இருந்தான்.அதனால், அவனுடைய அழகான கழுத்தில் நான் நுகத்தடியைச் சுமத்தவில்லை.
ஆனால், இப்போது வேறொருவன் அவனை ஓட்டிக்கொண்டு போக வைப்பேன்.
யூதா நிலத்தை உழுவான்; யாக்கோபு வேறொருவனுக்காக நிலத்தைச் சமன்படுத்துவான்.
12 யெகோவா உங்களுக்கு நீதியைக் கற்றுக்கொடுக்க வருவார்.
இதுவே அவரைத் தேடுவதற்கான காலம்.காலம் இருக்கும்போதே நீதியை விதையுங்கள், மாறாத அன்பை அறுவடை செய்யுங்கள்.பண்படுத்தப்படாத நிலத்தை உழுது பண்படுத்துங்கள்.
13 நீங்கள் அக்கிரமத்தை விதைத்தீர்கள்,அநீதியை அறுவடை செய்தீர்கள்,பொய்யின் விளைச்சலை அனுபவித்தீர்கள்.ஏனென்றால், உங்களுடைய சொந்த வழியில் போனீர்கள்.
ஏராளமான போர் வீரர்களை நம்பினீர்கள்.14 உங்களுக்கு எதிராகப் போர்க்குரல் கேட்கும்.உங்களுடைய மதில் சூழ்ந்த நகரங்களெல்லாம் அழிக்கப்படும்.பெத்-ஆர்பேலை சல்மான் அழித்தது போல அவை அழிக்கப்படும்.அப்போது, பிள்ளைகளோடு அம்மாக்களும் கொடூரமாக அடித்துக் கொல்லப்பட்டார்களே.
15 பெத்தேலே, நீ பயங்கரமான அக்கிரமங்களைச் செய்ததால் உனக்கும் அப்படியே நடக்கும்.
பொழுது விடியும்போது இஸ்ரவேலின் ராஜா ஒழியப்போவது உறுதி.”

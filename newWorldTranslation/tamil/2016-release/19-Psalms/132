நகரத்துக்கு ஏறிப்போகிறவர்கள் பாடுகிற பாடல்.
132 யெகோவாவே, தாவீதை நினைத்துப் பாருங்கள்.அவர் பட்ட கஷ்டங்களையெல்லாம் நினைத்துப் பாருங்கள். 2 யெகோவாவே, அவர் உங்களுக்குச் செய்த சத்தியத்தை நினைத்துப் பாருங்கள்.யாக்கோபின் வல்லமையுள்ள கடவுளே, அவர் உங்களிடம் நேர்ந்துகொண்டதை நினைத்துப் பாருங்கள்.
 3 அவர், “யெகோவாவுக்காக ஒரு இடத்தைக் கண்டுபிடிக்கும்வரை,
யாக்கோபின் வல்லமையுள்ள கடவுள் குடிகொள்வதற்காகஒரு அருமையான இடத்தை கண்டுபிடிக்கும்வரை, 4 என் வீட்டுக்குள் போக மாட்டேன்,என் படுக்கையில் படுக்க மாட்டேன், 5 கண்மூடித் தூங்க மாட்டேன்,கண் இமைகளை மூட மாட்டேன்” என்று சொன்னாரே.
 6 எப்பிராத்தாவில் நாங்கள் அதை பற்றிக் கேள்விப்பட்டோம்.அதைக் காட்டுப்பகுதியில் கண்டுபிடித்தோம்.
 7 வாருங்கள், அவருடைய வீட்டுக்கு போகலாம்.அவருடைய கால்மணைக்கு முன்னால் மண்டிபோடலாம்.
 8 யெகோவாவே, நீங்கள் குடிகொள்ளும் இடத்துக்கு எழுந்து வாருங்கள்.உங்கள் பலத்துக்கு அடையாளமாக இருக்கிற ஒப்பந்தப் பெட்டியுடன் வாருங்கள்.
 9 உங்களுடைய குருமார்கள் நீதியை உடையாக உடுத்திக்கொள்ளட்டும்.உங்களுக்கு உண்மையாக இருக்கிறவர்கள் சந்தோஷ ஆரவாரம் செய்யட்டும்.
10 உங்களுடைய ஊழியரான தாவீதுக்கு நீங்கள் வாக்குக் கொடுத்திருப்பதால்,நீங்கள் தேர்ந்தெடுத்தவரை ஒதுக்கிவிடாதீர்கள்.
11 தாவீதுக்குக் கொடுத்த வாக்கை யெகோவா கண்டிப்பாக மீற மாட்டார்.அவர் தாவீதிடம், “உன்னுடைய சந்ததியில் வரும் ஒருவரை
உன் சிம்மாசனத்தில் உட்கார வைப்பேன்.
12 உன்னுடைய மகன்கள் என் ஒப்பந்தத்தின்படி நடந்தால்,நான் கொடுக்கிற நினைப்பூட்டுதல்களின்படி செய்தால்,அவர்களுடைய மகன்களும்உன் சிம்மாசனத்தில் என்றென்றும் உட்காருவார்கள்” என்று வாக்குக் கொடுத்திருக்கிறார்.
13 யெகோவா சீயோனைத் தேர்ந்தெடுத்திருக்கிறார்.அவர் குடிகொள்வதற்காக அதை விரும்பித் தேர்ந்தெடுத்திருக்கிறார்.
14 “இதுவே நான் என்றென்றும் குடிகொள்ளும் இடம்.நான் இங்கேயே தங்கியிருப்பேன், இதுதான் என்னுடைய விருப்பம்.
15 நான் இந்த நகரத்தை ஆசீர்வதித்து, ஏராளமான உணவு கிடைக்கும்படி செய்வேன்.இங்கிருக்கிற ஏழைகளின் பசியைத் தீர்ப்பேன்.
16 இங்குள்ள குருமார்களுக்கு மீட்பின் உடையை உடுத்துவேன்.எனக்கு உண்மையாக இருக்கிறவர்கள் இங்கே சந்தோஷ ஆரவாரம் செய்வார்கள்.
17 இங்கே தாவீதின் பலம் கூடும்படி செய்வேன்.
நான் தேர்ந்தெடுத்தவருக்காக ஒரு விளக்கை ஏற்பாடு செய்தேன்.
18 அவருடைய எதிரிகளை அவமானத்தால் மூடுவேன்.ஆனால், அவருடைய தலையில் இருக்கிற கிரீடத்தை ஒளிவீசச் செய்வேன்” என்று சொல்லியிருக்கிறார்.

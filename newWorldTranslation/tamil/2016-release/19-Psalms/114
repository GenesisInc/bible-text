1 இஸ்ரவேலர்கள் எகிப்தைவிட்டுப் புறப்பட்டபோது,யாக்கோபின் வம்சத்தார் வேறு மொழி பேசுகிற மக்களைவிட்டுப் புறப்பட்டபோது, 2 யூதா, கடவுளுடைய பரிசுத்த இடமாக ஆனது.இஸ்ரவேல் அவருடைய ராஜ்யமாக ஆனது.
 3 கடல் அதைப் பார்த்து விலகி ஓடியது.யோர்தான் திரும்பி ஓடியது.
 4 மலைகள் செம்மறியாட்டுக் கடாக்களைப் போலத் துள்ளின.குன்றுகள் செம்மறியாட்டுக் குட்டிகளைப் போலத் துள்ளின.
 5 கடலே, நீ ஏன் விலகி ஓடினாய்?
யோர்தானே, நீ ஏன் திரும்பிப்போனாய்?
 6 மலைகளே, நீங்கள் ஏன் செம்மறியாட்டுக் கடாக்களைப் போலத் துள்ளினீர்கள்?குன்றுகளே, நீங்கள் ஏன் செம்மறியாட்டுக் குட்டிகளைப் போலத் துள்ளினீர்கள்?
 7 பூமியே, எஜமானுக்கு முன்னால் நடுநடுங்கு.யாக்கோபின் கடவுளுக்கு முன்னால் நடுநடுங்கு. 8 பாறையை நாணற்புல் நிறைந்த குளமாக அவர் மாற்றுகிறார்.கற்பாறையை நீரூற்றுகளாக மாற்றுகிறார்.

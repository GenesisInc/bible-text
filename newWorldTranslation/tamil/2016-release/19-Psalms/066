இசைக் குழுவின் தலைவனுக்கு; ஒரு பாடல். சங்கீதம்.
66 பூமியெங்கும் குடியிருக்கிறவர்களே, கடவுளுக்குமுன் வெற்றி முழக்கம் செய்யுங்கள்.
 2 அவருடைய மகிமையான பெயரைப் புகழ்ந்து பாடுங்கள்.
அவரைப் புகழ்ந்து மகிமைப்படுத்துங்கள்.
 3 கடவுளிடம் இப்படிச் சொல்லுங்கள்:
“உங்களுடைய செயல்கள் எவ்வளவு பிரமிப்பானவை!உங்களுடைய மகா வல்லமையைக் கண்டுஎதிரிகள் உங்கள்முன் அடங்கி ஒடுங்கி நிற்பார்கள்.
 4 பூமியிலுள்ள எல்லாரும் உங்கள்முன் தலைவணங்குவார்கள்.உங்களைப் புகழ்ந்து பாடுவார்கள்.உங்கள் பெயரைப் புகழ்ந்து பாடுவார்கள்.” (சேலா)
 5 கடவுளுடைய செயல்களை வந்து பாருங்கள்.
மனிதர்களுக்காக அவர் செய்யும் செயல்கள் பிரமிப்பானவை.
 6 அவர் ஆழ்கடலை உலர்ந்த தரையாக்கினார்.ஆற்றைக் கால்நடையாக அவர்கள் கடந்துபோனார்கள்.
அங்கே அவரை நினைத்து நாம் சந்தோஷப்பட்டோம்.
 7 அவர் தன்னுடைய வல்லமையால் என்றென்றும் ஆட்சி செய்கிறார்.
அவருடைய கண்கள் தேசங்களை எப்போதும் கவனிக்கின்றன.
வறட்டுப் பிடிவாதமுள்ளவர்கள் தங்களை உயர்த்திக்கொள்ளக் கூடாது. (சேலா)
 8 மக்களே, நம்முடைய கடவுளைப் புகழுங்கள்.அவரைப் புகழ்கிற சத்தம் எங்கும் கேட்கட்டும்.
 9 அவர் நம்மை உயிரோடு பாதுகாக்கிறார்.நம் கால்கள் தடுமாறாதபடி பார்த்துக்கொள்கிறார்.
10 கடவுளே, எங்களை ஆராய்ந்து பார்த்திருக்கிறீர்கள்.வெள்ளியைப் புடமிடுவது போல எங்களைப் புடமிட்டிருக்கிறீர்கள்.
11 வேடனுடைய வலையில் எங்களைச் சிக்க வைத்தீர்கள்.பயங்கரமான பாரத்தை எங்கள்மேல் சுமத்தினீர்கள்.
12 அற்ப மனுஷன் எங்களை ஏறி மிதிக்க விட்டுவிட்டீர்கள்.நாங்கள் தீயையும் தண்ணீரையும் கடந்து வந்தோம்.பின்பு, நிம்மதியான இடத்துக்கு எங்களைக் கொண்டுவந்தீர்கள்.
13 உங்களுடைய ஆலயத்துக்குத் தகன பலிகளோடு நான் வருவேன்.என் நேர்த்திக்கடன்களை உங்களுக்குச் செலுத்துவேன்.14 இக்கட்டில் தவித்தபோது என் உதடுகளால் சொன்னதையும்,என் வாயினால் வாக்குக் கொடுத்ததையும் நிறைவேற்றுவேன்.
15 கொழுத்த மிருகங்களை உங்களுக்குத் தகன பலியாகக் கொடுப்பேன்.செம்மறியாட்டுக் கடாக்களை நெருப்பில் பலி செலுத்துவேன்.
காளைகளையும் வெள்ளாட்டுக் கடாக்களையும் கொடுப்பேன். (சேலா)
16 கடவுளுக்குப் பயப்படுகிறவர்களே, எல்லாரும் வந்து கேளுங்கள்.அவர் எனக்குச் செய்ததையெல்லாம் சொல்கிறேன்.
17 என் வாயினால் அவரைக் கூப்பிட்டேன்.என் நாவினால் அவரை மகிமைப்படுத்தினேன்.
18 என் உள்ளத்தில் ஏதாவது கெட்ட எண்ணம் இருந்திருந்தால்,என் ஜெபத்தை யெகோவா கேட்டிருக்க மாட்டார்.
19 ஆனால், கடவுள் என் ஜெபத்தைக் கேட்டார்.என் வேண்டுதலைக் கவனித்துக் கேட்டார்.
20 என் ஜெபத்தைப் புறக்கணிக்காத கடவுளைப் புகழ்கிறேன்.எனக்கு மாறாத அன்பு காட்டிய கடவுளைப் புகழ்கிறேன்.

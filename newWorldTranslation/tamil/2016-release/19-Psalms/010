1 யெகோவாவே, ஏன் தூரத்தில் நிற்கிறீர்கள்?
இக்கட்டான காலத்தில் ஏன் ஒளிந்துகொள்கிறீர்கள்?
 2 பொல்லாதவன் ஆதரவற்றவர்களை அகம்பாவத்தோடு வேட்டையாடுகிறான்.ஆனால், அவன் போடுகிற சதித்திட்டங்களில் அவனே சிக்கிக்கொள்வான்.
 3 பொல்லாதவன் தன்னுடைய சுயநல ஆசைகளைப் பற்றிப் பெருமையடிக்கிறான்.பேராசைக்காரனைப் பாராட்டுகிறான்.נ [நூன்]யெகோவாவை அவமதிக்கிறான்.
 4 பொல்லாதவன் தன்னுடைய ஆணவத்தினால் கடவுளைத் தேடாமல் இருக்கிறான்.“கடவுளே இல்லை” என்பதுதான் அவனுடைய நினைப்பு.
 5 அவன் செய்கிற எல்லாவற்றிலும் அவனுக்கு வெற்றி கிடைக்கிறது.ஆனால், உங்களுடைய நீதித்தீர்ப்புகளை அவனால் புரிந்துகொள்ள முடிவதே இல்லை.தன்னுடைய எதிரிகள் எல்லாரையும் மட்டம்தட்டிப் பேசுகிறான்.
 6 அவன் தன் இதயத்தில்,“என்னை யாரும் அசைக்க முடியாது,எத்தனை தலைமுறை வந்தாலும்
எனக்கு ஒன்றுமே ஆகாது” என்று சொல்லிக்கொள்கிறான்.
 7 அவன் வாயைத் திறந்தாலே சாபங்களும் பொய்களும் மிரட்டல்களும்தான் வருகின்றன.அவனுடைய நாவிலிருந்து வருவதெல்லாம் பொல்லாத வார்த்தைகளும் புண்படுத்துகிற வார்த்தைகளும்தான்.
 8 கிராமங்களுக்குப் பக்கத்தில் அவன் பதுங்கியிருக்கிறான்.மறைந்திருந்து அப்பாவியைக் கொன்றுபோடுகிறான்.
யார் சிக்குவார்கள் என்று நோட்டமிட்டுக்கொண்டே இருக்கிறான்.
 9 குகையில் இருக்கிற சிங்கத்தைப் போலப் பதுங்கியிருக்கிறான்.
ஆதரவற்றவனைப் பிடிக்கக் காத்திருக்கிறான்.
அவனைத் தன் வலையில் சிக்க வைத்துப் பிடிக்கிறான்.
10 பின்பு அவனை நொறுக்கித் தள்ளுகிறான்.அந்தப் பொல்லாதவனின் கோரப்பிடிக்குள் அப்பாவிகள் சிக்கிக்கொள்கிறார்கள்.
11 அவன் தன்னுடைய இதயத்தில்,
“கடவுள் மறந்துவிட்டார்.
தன்னுடைய முகத்தைத் திருப்பிக்கொண்டார்.
அவர் கவனிப்பதே இல்லை” என்று சொல்லிக்கொள்கிறான்.
12 யெகோவாவே, எழுந்து வாருங்கள். கடவுளே, கை நீட்டி உதவுங்கள்.
ஆதரவற்றவர்களை மறந்துவிடாதீர்கள்.
13 பொல்லாதவன் ஏன் கடவுளை அவமதிக்கிறான்?
அவன் தன் இதயத்தில்,
“நான் செய்வதையெல்லாம் கடவுள் கண்டுகொள்ள மாட்டார்” என்று சொல்லிக்கொள்கிறான்.
14 ஆனால், தொல்லைகளையும் துன்பங்களையும் நீங்கள் நிச்சயமாகவே பார்க்கிறீர்கள்.
பார்த்து நடவடிக்கையும் எடுக்கிறீர்கள்.
கொடுமைக்கு ஆளானவன் உங்களைத்தான் தேடி வருகிறான்.அப்பா இல்லாத பிள்ளைக்கு நீங்கள்தான் துணை.
15 அக்கிரமம் செய்கிற பொல்லாதவனின் கையை உடைத்துப்போடுங்கள்.அதன் பிறகு நீங்கள் தேடிப் பார்த்தாலும்,அவனிடம் அக்கிரமத்தைக் கண்டுபிடிக்க முடியாது.
16 யெகோவா என்றென்றும் ராஜாவாக இருக்கிறார்.
தேசங்கள் இந்தப் பூமியிலிருந்து அழிந்துவிட்டன.
17 யெகோவாவே, தாழ்மையானவர்களின் வேண்டுதலை நீங்கள் கேட்பீர்கள்.
அவர்களுடைய இதயத்தைத் திடப்படுத்துவீர்கள், அவர்களுடைய வேண்டுதலைக் கவனித்துக் கேட்பீர்கள்.
18 அப்பா இல்லாத பிள்ளைகளுக்கும் அடக்கி ஒடுக்கப்படுகிற மக்களுக்கும் நியாயம் வழங்குவீர்கள்.அதன் பிறகு, இந்த உலகத்திலுள்ள அற்ப மனுஷர்கள் யாரும் அவர்களைப் பயமுறுத்த முடியாது.

ஆசாப்பின் சங்கீதம்.
50 தேவாதி தேவனாகிய யெகோவா பேசினார்.சூரியன் உதிக்கிற திசைமுதல் மறைகிற திசைவரை பரந்து விரிந்திருக்கிறபூமியை அவர் அழைக்கிறார்.
 2 அழகே உருவான சீயோனிலிருந்து கடவுள் ஒளிவீசுகிறார்.
 3 நம் கடவுள் வருவார், அவர் அமைதியாக இருக்க மாட்டார்.
அவருக்கு முன்னால் நெருப்பு பற்றியெரிகிறது.அவரைச் சுற்றி பயங்கரமான புயல்காற்று வீசுகிறது.
 4 தன்னுடைய மக்களுக்குத் தீர்ப்பு கொடுப்பதற்காக,அவர் வானத்தையும் பூமியையும் அழைத்து,
 5 “எனக்கு உண்மையாக நடக்கிறவர்களை ஒன்றுகூட்டுங்கள்.பலியின் அடிப்படையில் என்னோடு ஒப்பந்தம் செய்கிறவர்களை ஒன்றுதிரட்டுங்கள்” என்று சொல்கிறார்.
 6 வானம் அவருடைய நீதியை அறிவிக்கிறது.ஏனென்றால், கடவுள்தான் நீதிபதி. (சேலா)
 7 “என் மக்களே, கேளுங்கள்; நான் பேசுவேன்.இஸ்ரவேலே, நான் உனக்கு எதிராகச் சாட்சி சொல்வேன்.
நானே கடவுள், நானே உன் கடவுள்.
 8 நீ கொடுக்கிற பலிகளைப் பார்த்து நான் உன்னைக் கண்டிக்கவில்லை.எப்போதும் என் முன்னால் இருக்கிற உன் தகன பலிகளைப் பார்த்தும் கண்டிக்கவில்லை.
 9 உன் வீட்டில் இருக்கிற காளையோ,உன் தொழுவங்களில் இருக்கிற வெள்ளாடுகளோ எனக்குத் தேவை இல்லை.
10 காட்டில் இருக்கிற அத்தனை மிருகங்களும் என்னுடையதுதான்.ஓராயிரம் மலைகளில் திரிகிற விலங்குகளும் என்னுடையதுதான்.
11 மலைகளில் இருக்கிற எல்லா பறவைகளையும் எனக்குத் தெரியும்.வெட்டவெளியில் கணக்குவழக்கில்லாமல் திரிகிற விலங்குகளும் என்னுடையதுதான்.
12 எனக்குப் பசித்தால் நான் உன்னிடம் சொல்ல மாட்டேன்.ஏனென்றால், பூமியும் அதிலுள்ள அனைத்தும் என்னுடையதுதான்.
13 காளைகளின் இறைச்சியை நான் சாப்பிடுவேனா?வெள்ளாடுகளின் இரத்தத்தை நான் குடிப்பேனா?
14 உன்னுடைய நன்றிகளைக் கடவுளுக்குப் பலியாகச் செலுத்து.உன் நேர்த்திக்கடன்களை உன்னதமான கடவுளுக்குச் செலுத்து.15 இக்கட்டான காலத்தில் என்னைக் கூப்பிடு.
நான் உன்னைக் காப்பாற்றுவேன், நீ என்னை மகிமைப்படுத்துவாய்.”
16 ஆனால், பொல்லாதவனைப் பார்த்து கடவுள் இப்படிச் சொல்வார்:“என்னுடைய விதிமுறைகளை விளக்கிச் சொல்லவோ,
என்னுடைய ஒப்பந்தத்தைப் பற்றிப் பேசவோ உனக்கு என்ன உரிமை இருக்கிறது?
17 என் புத்திமதியை நீ வெறுக்கிறாயே.என் வார்த்தைகளை அலட்சியம் செய்கிறாயே.
18 ஒரு திருடனைப் பார்த்தால், நீ அவனுக்கு உடந்தையாகிவிடுகிறாய்.மணத்துணைக்குத் துரோகம் செய்கிறவர்களோடு கூடிப் பழகுகிறாய்.
19 உன் வாயால் கெட்ட விஷயங்களைப் பரப்புகிறாய்.உன் நாவில் பொய்தான் ஒட்டிக்கொண்டிருக்கிறது.
20 நீ உட்கார்ந்துகொண்டு, உன் சொந்த சகோதரனுக்கு எதிராகப் பேசுகிறாய்.உன் தாயின் வயிற்றில் பிறந்தவனைப் பற்றியே குறைசொல்கிறாய்.
21 நீ இதையெல்லாம் செய்தபோது, நான் அமைதியாக இருந்தேன்.அதனால், நானும் உன்னைப் போலத்தான் என்று நினைத்துக்கொண்டாய்.
ஆனால், இப்போது நான் உன்னைக் கண்டிப்பேன்.உனக்கு எதிரான என் வழக்கைச் சொல்வேன்.
22 கடவுளை மறக்கிறவர்களே, தயவுசெய்து இதை யோசித்துப் பாருங்கள்.இல்லாவிட்டால், நான் உங்களை நார் நாராகக் கிழித்துவிடுவேன்,
உங்களைக் காப்பாற்ற யாரும் இருக்க மாட்டார்கள்.
23 எனக்கு நன்றிப் பலியைச் செலுத்துகிறவன் என்னை மகிமைப்படுத்துகிறான்.நேர்வழியைவிட்டு விலகாமல் இருக்கிறவனைநான் மீட்பேன்.”

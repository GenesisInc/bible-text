இசைக் குழுவின் தலைவனுக்கு; நரம்பிசைக் கருவிகளோடு பாட வேண்டிய சங்கீதம். ஒரு பாடல்.
67 கடவுள் கருணை காட்டி, நம்மை ஆசீர்வதிப்பார்.அவர் தன்னுடைய முகத்தை நம்மேல் பிரகாசிக்க வைப்பார். (சேலா)
 2 அப்போது, உங்களுடைய வழியைப் பற்றிப் பூமியிலுள்ள எல்லாரும் தெரிந்துகொள்வார்கள்.நீங்கள் தரும் மீட்பைப் பற்றி எல்லா தேசத்து மக்களும் தெரிந்துகொள்வார்கள்.
 3 கடவுளே, மக்கள் உங்களைப் புகழட்டும்.எல்லா மக்களும் உங்களைப் புகழட்டும்.
 4 தேசங்கள் சந்தோஷத்தில் ஆரவாரம் செய்யட்டும்.ஏனென்றால், நீங்கள் மக்களுக்கு நியாயமான தீர்ப்பைக் கொடுப்பீர்கள்.
எல்லா தேசத்து ஜனங்களுக்கும் வழிகாட்டுவீர்கள். (சேலா)
 5 கடவுளே, மக்கள் உங்களைப் புகழட்டும்.எல்லா மக்களும் உங்களைப் புகழட்டும்.
 6 பூமி விளைச்சல் தரும்.கடவுளாகிய நம் கடவுளே நம்மை ஆசீர்வதிப்பார்.
 7 கடவுள் நம்மை ஆசீர்வதிப்பார்.பூமியெங்கும் உள்ளவர்கள் அவருக்குப் பயப்படுவார்கள்.

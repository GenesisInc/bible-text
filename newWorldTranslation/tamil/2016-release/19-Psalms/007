பென்யமீன் கோத்திரத்தைச் சேர்ந்த கூஷ் பேசியதைப் பற்றி யெகோவாவிடம் தாவீது பாடிய புலம்பல் பாடல்.
7 யெகோவாவே, என் கடவுளே, உங்களிடம் தஞ்சம் அடைந்திருக்கிறேன்.
என்னைப் பாடாய்ப் படுத்துகிற எல்லாரிடமிருந்தும் என்னைக் காப்பாற்றுங்கள்.
 2 இல்லாவிட்டால், சிங்கத்தைப் போல அவர்கள் என்னைக் கடித்துக் குதறி,தூக்கிக்கொண்டு போய்விடுவார்கள்; என்னைக் காப்பாற்ற யாரும் இருக்க மாட்டார்கள்.
 3 யெகோவாவே, என் கடவுளே, நான் ஏதாவது தவறு செய்திருந்தால்,ஏதாவது அநியாயம் பண்ணியிருந்தால், 4 நல்லது செய்தவனுக்கு நான் கெட்டது செய்திருந்தால்,காரணம் இல்லாமல் என் எதிரியின் சொத்துகளைக் கொள்ளையடித்திருந்தால், 5 என் எதிரி என்னைத் துரத்திப் பிடிக்கட்டும்.என்னை தரையில் போட்டு மிதிக்கட்டும்.என் பேரையும் புகழையும் மண்ணோடு மண்ணாக்கட்டும். (சேலா)
 6 யெகோவாவே, கோபத்தில் கொதித்தெழுங்கள்.என் எதிரிகளுடைய ஆத்திரத்தை அடக்க வாருங்கள்.எனக்காக விழித்தெழுங்கள், எனக்கு நியாயம் கிடைக்கக் கட்டளையிடுங்கள்.
 7 உலக மக்கள் உங்களைச் சூழ்ந்து நிற்கட்டும்.அவர்களுக்கு எதிராக நீங்கள் பரலோகத்திலிருந்து நடவடிக்கை எடுப்பீர்கள்.
 8 யெகோவா மக்களுக்குத் தீர்ப்பு கொடுப்பார்.
யெகோவாவே, என்னுடைய நீதிக்கும் உத்தமத்துக்கும் தகுந்தபடிஎனக்குத் தீர்ப்பு கொடுங்கள்.
 9 அக்கிரமக்காரர்கள் செய்கிற அக்கிரமங்களுக்குத் தயவுசெய்து முடிவுகட்டுங்கள்.
ஆனால், நீதிமான்களை நல்லபடியாக வாழ வையுங்கள்.ஏனென்றால், நீங்கள் நீதியுள்ள கடவுள், இதயங்களையும் ஆழமான உணர்ச்சிகளையும் ஆராய்கிறவர்.
10 கடவுள் என் கேடயமாக இருக்கிறார்.நேர்மையான நெஞ்சமுள்ளவர்களின் மீட்பராக இருக்கிறார்.11 கடவுள் நீதி தவறாத நீதிபதி.ஒவ்வொரு நாளும் தன்னுடைய நீதித்தீர்ப்புகளை கொடுக்கிறார்.
12 மனம் திருந்தாதவர்களைத் தண்டிக்கத் தன்னுடைய வாளைக் கூர்மையாக்குகிறார்.வில்லை வளைத்து, குறி பார்க்கிறார்.
13 பயங்கரமான ஆயுதங்களைத் தயார்படுத்துகிறார்.தன்னுடைய அம்புகளைத் தீ பறக்கும் அம்புகளாக்குகிறார்.
14 இதோ! அக்கிரமத்தைச் சுமக்கிறவனைப் பாருங்கள்.அவன் கெட்ட எண்ணத்தைக் கருத்தரித்து, பொய்களைப் பிறப்பிக்கிறான்.
15 அவன் ஒரு குழியை வெட்டி அதை ஆழமாகத் தோண்டுகிறான்.ஆனால், அவன் வெட்டிய குழியிலேயே விழுகிறான்.
16 அவன் செய்கிற அக்கிரமம் அவன் தலையிலேயே வந்து விழும்.அவன் செய்கிற கொடுமை அவன் தலையிலேயே விடியும்.
17 யெகோவா நியாயம் செய்வதற்காக நான் அவரைப் புகழ்வேன்.உன்னதமான கடவுளாகிய யெகோவாவின் பெயரைப் புகழ்ந்து பாடுவேன்.

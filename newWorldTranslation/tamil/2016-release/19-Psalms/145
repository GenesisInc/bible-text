கடவுளைப் புகழ்ந்து தாவீது பாடிய பாடல்.
145 என் கடவுளே, என் ராஜாவே, நான் உங்களை மகிமைப்படுத்துவேன்.உங்கள் பெயரை என்றென்றும் புகழ்வேன்.
 2 நாள் முழுவதும் உங்களைப் புகழ்வேன்.உங்கள் பெயரை என்றென்றும் புகழ்வேன்.
 3 யெகோவா மகத்தானவர், எல்லா புகழையும் பெறத் தகுதியானவர்.அவருடைய மகத்துவம் ஆராய முடியாதது.
 4 கடவுளே, உங்கள் செயல்களைத் தலைமுறை தலைமுறைக்கும் மக்கள் புகழ்வார்கள்.உங்களுடைய வல்லமையான செயல்களைப் பற்றி அவர்கள் பேசுவார்கள்.
 5 உங்களுடைய மகத்துவத்தின் சிறப்பையும் மேன்மையையும் பற்றிப் பேசுவார்கள்.நான் உங்களுடைய அற்புதமான செயல்களைப் பற்றித் தியானிப்பேன்.
 6 நீங்கள் செய்த பிரமிப்பூட்டும் காரியங்களை பற்றி அவர்கள் பேசுவார்கள்.நான் உங்களுடைய மகத்துவத்தைப் பற்றி அறிவிப்பேன்.
 7 நீங்கள் செய்த ஏராளமான நன்மைகளுக்காக அவர்கள் உங்களை வாயாரப் புகழ்வார்கள்.உங்களுடைய நீதியை நினைத்து அவர்கள் சந்தோஷ ஆரவாரம் செய்வார்கள்.
 8 யெகோவா கரிசனையும் இரக்கமும் உள்ளவர்,சீக்கிரத்தில் கோபப்படாதவர், மாறாத அன்பை அளவில்லாமல் காட்டுகிறவர்.
 9 யெகோவா எல்லாருக்கும் நல்லது செய்கிறார்.அவருடைய இரக்கம் அவருடைய எல்லா செயல்களிலும் தெரிகிறது.
10 யெகோவாவே, உங்களுடைய படைப்புகளெல்லாம் உங்களை மகிமைப்படுத்தும்.உங்களுக்கு உண்மையாக இருக்கிறவர்கள் உங்களைப் புகழ்வார்கள்.
11 உங்களுடைய ஆட்சியின் மகிமையை அவர்கள் அறிவிப்பார்கள்.உங்களுடைய வல்லமையைப் பற்றிப் பேசுவார்கள்.ל [லாமெத்]12 உங்களுடைய வல்லமையான செயல்களைப் பற்றி மனிதர்களுக்குச் சொல்வார்கள்.உங்களுடைய ஆட்சியின் சிறப்பையும் மேன்மையையும் பற்றி எல்லாருக்கும் சொல்வார்கள்.
13 உங்களுடைய ஆட்சி என்றென்றும் நிலைத்திருக்கும்.உங்களுடைய ராஜ்யம் தலைமுறை தலைமுறைக்கும் நிலைத்திருக்கும்.
14 கீழே விழுகிற எல்லாரையும் யெகோவா தாங்கிப்பிடிக்கிறார்.துவண்டுபோனவர்களைத் தூக்கி நிறுத்துகிறார்.
15 எல்லா ஜீவன்களின் கண்களும் உங்களையே எதிர்பார்த்துக்கொண்டு இருக்கின்றன.அந்தந்த சமயத்தில் நீங்கள் அவற்றுக்கு உணவு தருகிறீர்கள்.
16 நீங்கள் உங்களுடைய கையைத் திறந்து,எல்லா உயிர்களின் ஆசைகளையும் திருப்திப்படுத்துகிறீர்கள்.
17 யெகோவா எப்போதும் நீதியானதைச் செய்கிறார்.எப்போதும் உண்மையாக நடந்துகொள்கிறார்.
18 யெகோவா தன்னை நோக்கிக் கூப்பிடுகிற எல்லாருடைய பக்கத்திலும் இருக்கிறார்.உண்மையோடு தன்னை நோக்கிக் கூப்பிடுகிற எல்லாருடைய பக்கத்திலும் இருக்கிறார்.
19 தனக்குப் பயந்து நடக்கிறவர்களின் ஆசையை அவர் நிறைவேற்றுகிறார்.உதவிக்காக அவர்கள் கதறுவதைக் கேட்டு, அவர்களைக் காப்பாற்றுகிறார்.
20 தன்னை நேசிக்கிற எல்லாரையும் யெகோவா காக்கிறார்.ஆனால், பொல்லாதவர்களை அவர் ஒழித்துக்கட்டுவார்.
21 என் வாய் யெகோவாவைப் புகழும்.எல்லா உயிர்களும் அவருடைய பரிசுத்த பெயரை என்றென்றும் புகழட்டும்.

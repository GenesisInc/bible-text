ஒரு நினைப்பூட்டுதலாக தாவீது பாடிய சங்கீதம்.
38 யெகோவாவே, என்னைக் கோபத்தோடு கண்டிக்காதீர்கள்.என்னைக் கடும் கோபத்தோடு திருத்தாதீர்கள்.
 2 உங்களுடைய அம்புகள் என் உடம்பில் ஆழமாகப் பாய்ந்திருக்கின்றன.உங்களுடைய கைகள் என்னை அழுத்துகின்றன.
 3 உங்கள் கோபத்தால் என் உடல் முழுவதும் ரணமாக இருக்கிறது.
நான் பாவம் செய்ததால் நிம்மதி இல்லாமல் தவிக்கிறேன்.
 4 என்னுடைய குற்றங்கள் என் தலைக்குமேல் குவிந்திருக்கின்றன.பாரமான சுமைபோல் என்னை அழுத்துகின்றன.என்னால் தாங்கிக்கொள்ளவே முடியவில்லை.
 5 என்னுடைய முட்டாள்தனத்தால்என் உடம்பிலுள்ள புண்கள் சீழ்ப்பிடித்து நாற்றமெடுக்கின்றன.
 6 வேதனையில் துடிக்கிறேன், மிகவும் நொந்துபோய் இருக்கிறேன்.நாள் முழுவதும் சோகமாக நடமாடுகிறேன்.
 7 எனக்குள் நெருப்பு பற்றியெரிவதுபோல் இருக்கிறது.என் உடல் முழுவதும் ரணமாக இருக்கிறது.
 8 நான் உணர்ச்சியற்றவன்போல் ஆகிவிட்டேன், நொறுங்கிப்போய்விட்டேன்.வேதனை என் நெஞ்சைப் பிழிவதால் சத்தமாக முனகுகிறேன்.
 9 யெகோவாவே, என்னுடைய எல்லா ஆசைகளும் உங்களுக்குத் தெரியும்.நான் வேதனையில் பெருமூச்சு விடுவதும் உங்களுக்குத் தெரியும்.
10 என்னுடைய நெஞ்சு படபடக்கிறது, என்னுடைய சக்தியெல்லாம் போய்விட்டது.என்னுடைய கண்கள் ஒளி இழந்துவிட்டன.
11 என்னுடைய புண்களைப் பார்த்து நண்பர்களும் நெருக்கமானவர்களும்என்னைவிட்டு ஒதுங்கிப் போகிறார்கள்.உயிர் நண்பர்கள்கூட விலகிப் போகிறார்கள்.
12 என்னைத் தீர்த்துக்கட்ட நினைக்கிறவர்கள் எனக்குக் கண்ணிகளை வைக்கிறார்கள்.எனக்குத் தீங்கு செய்ய நினைக்கிறவர்கள் எனக்கு எதிராகப் பேசுகிறார்கள்.நாள் முழுக்க அவர்கள் வாயிலிருந்து பொய்யும் புரட்டும்தான் வருகிறது.
13 ஆனால், நான் செவிடனைப் போல எதையும் கேட்காமல் இருக்கிறேன்.ஊமையனைப் போல வாய் திறக்காமல் இருக்கிறேன்.
14 காது கேட்காதவனைப் போல நான் ஆகிவிட்டேன்.எதிர்த்து வாதாட முடியாதவனைப் போல ஆகிவிட்டேன்.
15 யெகோவாவே, உங்களுக்காகத்தான் காத்திருந்தேன்.என் கடவுளாகிய யெகோவாவே, நீங்கள் எனக்குப் பதில் கொடுத்தீர்கள்.
16 நான் உங்களிடம், “எதிரிகள் என்னைப் பார்த்துக் கைகொட்டிச் சிரிக்க விடாதீர்கள்.எனக்கு அடிசறுக்குவதைப் பார்த்து அவர்கள் ஆணவமடைய விடாதீர்கள்” என்று சொல்லியிருந்தேன்.
17 நான் விழுந்துவிடும் நிலையில் இருந்தேன்.எப்போதும் வலியில் துடித்துக்கொண்டிருந்தேன்.
18 என் பாவம் என்னை வாட்டி வதைத்தது.என்னுடைய குற்றத்தை ஒத்துக்கொண்டேன்.
19 ஆனால், என் எதிரிகள் துடிப்பும் வலிமையும் உள்ளவர்களாக இருக்கிறார்கள்.காரணமே இல்லாமல் என்னைப் பகைக்கிறவர்கள் ஏராளமாகப் பெருகிவிட்டார்கள்.
20 நான் நல்லது செய்தேன், ஆனால் அவர்கள் எனக்குக் கெட்டதுதான் செய்தார்கள்.நான் நல்ல வழியில் போனதால் என்னை எதிர்த்தார்கள்.
21 யெகோவாவே, என்னைக் கைவிட்டு விடாதீர்கள்.
கடவுளே, என்னைவிட்டுத் தூரமாக நிற்காதீர்கள்.
22 யெகோவாவே, நீங்கள்தான் என் மீட்பர்.சீக்கிரமாக வந்து எனக்கு உதவி செய்யுங்கள்.

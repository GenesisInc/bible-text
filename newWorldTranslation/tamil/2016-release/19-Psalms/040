இசைக் குழுவின் தலைவனுக்கு; தாவீதின் சங்கீதம்.
40 நான் யெகோவாவுக்காக நம்பிக்கையோடு காத்திருந்தேன்.உதவி கேட்டு நான் கதறியதை அவர் காதுகொடுத்து கேட்டார்.
 2 இரைச்சல் கேட்கிற ஆழமான குழியிலிருந்தும்,சேற்றிலிருந்தும் என்னைத் தூக்கிவிட்டார்.
மாபெரும் கற்பாறைமேல் என்னை நிறுத்தினார்.என்னைக் காலூன்றி நிற்க வைத்தார்.
 3 என்னைப் புதிய பாடல் பாட வைத்தார்.நம் கடவுளைப் புகழ்ந்து பாட வைத்தார்.
நிறைய பேர் பிரமிப்போடு பார்த்து,யெகோவாமேல் நம்பிக்கை வைப்பார்கள்.
 4 அடங்காதவர்களோடும் போலித்தனமான ஆட்களோடும் சேராமல்யெகோவாமேல் நம்பிக்கை வைக்கிறவன் சந்தோஷமானவன்.
 5 என் கடவுளாகிய யெகோவாவே,எங்களுக்காக நீங்கள் செய்திருக்கிற அதிசயங்கள் எத்தனை எத்தனை!எங்களுக்காக நீங்கள் யோசித்திருக்கிற விஷயங்கள் எத்தனை எத்தனை!
அவை கணக்கில் அடங்காதவை!அவற்றையெல்லாம் நான் விவரித்துச் சொல்ல ஆரம்பித்தால் முடிக்கவே முடியாது.கடவுளே, உங்களைப் போன்றவர் வேறு யாருமே இல்லை!
 6 பலியையும் காணிக்கையையும் நீங்கள் விரும்பவில்லை.தகன பலிகளையும் பாவப் பரிகார பலிகளையும் நீங்கள் கேட்கவில்லை.
ஆனால், உங்கள் வார்த்தையைக் கேட்க என்னுடைய காதுகளைத் திறந்தீர்கள்.
 7 அப்போது நான், “இதோ, வந்துவிட்டேன்.
சுருளில் என்னைப் பற்றி எழுதப்பட்டிருக்கிறது.
 8 என் கடவுளே, உங்களுடைய விருப்பத்தை நிறைவேற்றுவதுதான் எனக்குச் சந்தோஷம்.உங்களுடைய சட்டம் என் இதயத்தின் ஆழத்தில் இருக்கிறது.
 9 உங்களுடைய நீதியைப் பற்றிய நல்ல செய்தியை
மாபெரும் சபையில் சொல்கிறேன்.
பாருங்கள், என் உதடுகளை நான் மூடுவதே இல்லை.யெகோவாவே, இது உங்களுக்கே நன்றாகத் தெரியும்.
10 நான் உங்களுடைய நீதியை என் இதயத்தில் மறைத்து வைப்பதில்லை.
உங்களுடைய நம்பகத்தன்மையையும் மீட்பையும் பற்றிப் பேசுகிறேன்.
உங்களுடைய மாறாத அன்பையும் உண்மையையும் பற்றி
மாபெரும் சபையில் மறைக்காமல் சொல்கிறேன்” என்றேன்.
11 யெகோவாவே, எனக்கு இரக்கம் காட்டாமல் இருந்துவிடாதீர்கள்.
உங்களுடைய மாறாத அன்பும் உண்மையும் எப்போதுமே என்னைப் பாதுகாக்கட்டும்.
12 எண்ண முடியாத அளவுக்கு ஏகப்பட்ட கஷ்டங்கள் என்னைச் சூழ்ந்து நிற்கின்றன.
வழியே தெரியாத அளவுக்கு என் குற்றங்கள் மலைபோல் குவிந்து நிற்கின்றன.அவை என் தலைமுடியைவிட ஏராளமாக இருக்கின்றன.அதனால், என் இதயம் நொந்துபோயிருக்கிறது.
13 யெகோவாவே, தயவுசெய்து என்னைக் காப்பாற்றுங்கள்.
யெகோவாவே, சீக்கிரமாக என் உதவிக்கு வாருங்கள்.
14 என்னைத் தீர்த்துக்கட்ட வழிதேடுகிற எல்லாரும்அவமானத்தில் தலைகுனியட்டும்.
நான் கஷ்டப்படுவதைப் பார்த்து சந்தோஷப்படுகிறவர்கள்வெட்கப்பட்டுப் பின்வாங்கட்டும்.
15 என்னைப் பார்த்துக் கேலி செய்கிறவர்கள்
தங்களுக்கு வரும் அவமானத்தால் அதிர்ச்சி அடையட்டும்.
16 ஆனால், உங்களைத் தேடுகிறவர்கள்,உங்களை நினைத்து சந்தோஷத்தில் பூரித்துப்போகட்டும்.
நீங்கள் தருகிற மீட்பை விரும்புகிறவர்கள்,
“யெகோவாவுக்கு மகிமை சேரட்டும்!” என்று எப்போதும் சொல்லட்டும்.
17 நானோ ஆதரவற்ற ஒரு ஏழை.யெகோவாவே, என்னைக் கவனியுங்கள்.
நீங்கள்தான் எனக்குத் துணை, நீங்கள்தான் என்னைக் காப்பாற்றுகிறவர்.என் கடவுளே, தாமதிக்காதீர்கள்.

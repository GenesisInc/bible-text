 1 பொல்லாதவர்கள் சொல்கிற அறிவுரையைக் கேட்காமலும்,பாவிகள் போகிற பாதையில் போகாமலும்,கேலி செய்கிறவர்கள் உட்காருகிற இடத்தில் உட்காராமலும் இருக்கிறவன் சந்தோஷமானவன்.
 2 அவன் யெகோவாவின் சட்டத்தை ஆசை ஆசையாகப் படிக்கிறான்.அதை ராத்திரியும் பகலும் தாழ்ந்த குரலில் வாசிக்கிறான்.
 3 அவன் வாய்க்கால்களின் ஓரமாய் நடப்பட்ட மரம் போலவும்,அந்தந்த பருவத்தில் கனி தருகிற பசுமையான மரம் போலவும் இருப்பான்.
அவன் செய்வதெல்லாம் வெற்றி பெறும்.
 4 ஆனால், பொல்லாதவர்களின் நிலைமையே வேறு.அவர்கள் காற்றில் அடித்துக்கொண்டு போகப்படுகிற பதரைப் போல் இருக்கிறார்கள்.
 5 அதனால்தான், நியாயத்தீர்ப்பின்போது பொல்லாதவர்கள் நிலைநிற்க மாட்டார்கள்.நீதிமான்களின் கூட்டத்தில் பாவிகள் நிலைநிற்க மாட்டார்கள்.
 6 நீதிமான்களின் பாதை யெகோவாவுக்குத் தெரியும்.ஆனால், பொல்லாதவர்களின் பாதை அழிந்துபோகும்.

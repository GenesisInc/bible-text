தாவீதின் ஜெபம்.
17 யெகோவாவே, நியாயம் கேட்டு நான் முறையிடுவதைக் கேளுங்கள்.உதவிக்காக நான் கதறுவதைக் கவனியுங்கள்.கள்ளம்கபடம் இல்லாமல் நான் செய்கிற ஜெபத்தைக் கேளுங்கள்.
 2 எனக்கு நியாயமான தீர்ப்பு கொடுங்கள்.உங்களுடைய கண்கள் நேர்மையானதைப் பார்க்கட்டும்.
 3 நீங்கள் என் இதயத்தை ஆராய்ந்து பார்த்திருக்கிறீர்கள், ராத்திரியில் என்னைச் சோதித்துப் பார்த்திருக்கிறீர்கள்.என்னைப் புடமிட்டிருக்கிறீர்கள்.நான் எந்தச் சதித்திட்டமும் தீட்டவில்லை என்றும்,என் வாயால் பாவம் செய்யவில்லை என்றும் நீங்கள் தெரிந்துகொள்வீர்கள்.
 4 மற்றவர்கள் எப்படி நடந்துகொண்டாலும் சரி,நான் உங்களுடைய வார்த்தையின்படியே,திருடர்களின் பாதைகளில் போகாமல் இருப்பேன்.
 5 உங்களுடைய பாதைகளிலேயே நடக்க எனக்கு உதவி செய்யுங்கள்.அப்போதுதான் என் கால்கள் தடுமாறாமல் இருக்கும்.
 6 கடவுளே, நீங்கள் எனக்குப் பதில் சொல்வீர்கள். அதனால்தான் உங்களைக் கூப்பிடுகிறேன்.
நான் பேசுவதைக் கேளுங்கள், காதுகொடுத்து கேளுங்கள்.
 7 உங்களுடைய வலது பக்கத்தில் தஞ்சம் தேடி வருகிறவர்களை மீட்கிறவரே,உங்களை எதிர்க்கிற ஆட்களிடமிருந்து அவர்களைக் காப்பாற்றுகிறவரே,அற்புதமான விதத்தில் உங்களுடைய மாறாத அன்பைக் காட்டுங்கள்.
 8 கண்மணிபோல் என்னைப் பார்த்துக்கொள்ளுங்கள்.உங்களுடைய சிறகுகளின் நிழலில் என்னை மறைத்துக்கொள்ளுங்கள்.
 9 என்னைத் தாக்குகிற பொல்லாத ஆட்களிடமிருந்தும்,என்னைக் கொல்வதற்காகவே சுற்றிவளைக்கிற எதிரிகளிடமிருந்தும் காப்பாற்றுங்கள்.
10 அவர்கள் கல்நெஞ்சக்காரர்களாக ஆகிவிட்டார்கள்.அவர்கள் அகம்பாவத்தோடு பேசுகிறார்கள்.11 இப்போது எங்களைச் சுற்றிவளைத்துக்கொண்டார்கள்.எங்களை வீழ்த்துவதற்கு சந்தர்ப்பம் தேடுகிறார்கள்.
12 அவர்கள் ஒவ்வொருவரும், கடித்துக் குதறுவதற்குக் காத்திருக்கிற சிங்கத்தைப் போல இருக்கிறார்கள்.பதுங்கியிருக்கிற இளம் சிங்கத்தைப் போல இருக்கிறார்கள்.
13 யெகோவாவே, எழுந்து வாருங்கள், நேருக்குநேர் மோதி அவர்களை வீழ்த்துங்கள்.உங்களுடைய வாளால் பொல்லாதவர்களிடமிருந்து என்னைக் காப்பாற்றுங்கள்.14 யெகோவாவே, உங்கள் கையால் என்னை இந்த உலக ஆட்களிடமிருந்து காப்பாற்றுங்கள்.அவர்கள் இந்த உலக வாழ்க்கையையே முக்கியமென நினைக்கிறார்கள்.நீங்கள் தருகிற நல்ல நல்ல காரியங்களை அனுபவித்துவிட்டு,தங்கள் பிள்ளைகளுக்குச் சொத்துகளை விட்டுவிட்டுப் போகிறார்கள்.
15 ஆனால் நான் நீதிமானாக இருப்பதால், உங்களுடைய முகத்தைப் பார்ப்பேன்.உங்கள் முன்னிலையில் கண் விழிப்பது எனக்கு மனநிறைவு தருகிறது.

இசைக் குழுவின் தலைவனுக்கு; “லில்லி மலர்கள்” என்ற இசையில்; ஒரு நினைப்பூட்டுதல். ஆசாப்பின் சங்கீதம்.
80 இஸ்ரவேலின் மேய்ப்பரே,யோசேப்பை மந்தைபோல் நடத்துகிறவரே, கேளுங்கள்.
கேருபீன்களுக்கு மேலாக வீற்றிருக்கிறவரே, ஒளிவீசுங்கள்.
 2 எப்பிராயீமுக்கும், பென்யமீனுக்கும், மனாசேக்கும் முன்னால்உங்கள் வல்லமையைக் காட்டுங்கள்.எங்களை மீட்க வாருங்கள். 3 கடவுளே, திரும்பவும் எங்களுக்குக் கருணை காட்டுங்கள்.உங்கள் முகத்தை எங்கள்மேல் பிரகாசிக்க வையுங்கள், அப்போது நாங்கள் பிழைப்போம்.
 4 பரலோகப் படைகளின் கடவுளான யெகோவாவே, இன்னும் எவ்வளவு காலம் உங்கள் மக்களின் ஜெபத்தை வெறுத்து ஒதுக்குவீர்கள்?
 5 கண்ணீரை அவர்களுக்கு உணவாகக் கொடுக்கிறீர்கள்.கண்ணீரையே குடம் குடமாகக் குடிக்கவும் வைக்கிறீர்கள்.
 6 சுற்றுவட்டார மக்கள் எங்களைப் பிடிக்க போட்டாபோட்டி போடுவதற்கு விடுகிறீர்கள்.விரோதிகள் எங்களை இஷ்டம்போல் கேலி செய்கிறார்கள்.
 7 பரலோகப் படைகளின் கடவுளே, திரும்பவும் எங்களுக்குக் கருணை காட்டுங்கள்.உங்கள் முகத்தை எங்கள்மேல் பிரகாசிக்க வையுங்கள், அப்போது நாங்கள் பிழைப்போம்.
 8 நீங்கள் எகிப்திலிருந்து ஒரு திராட்சைக் கொடியைக் கொண்டுவந்தீர்கள்.
மற்ற தேசத்து மக்களைத் துரத்திவிட்டு அதை நட்டு வைத்தீர்கள்.
 9 அதற்காக ஒரு இடத்தைத் தயார் செய்தீர்கள்.அது வேரூன்றி வளர்ந்து, தேசம் முழுக்கப் படர்ந்தது.
10 அதன் நிழல் மலைகளை மூடியது.அதன் கிளைகள் கடவுளுடைய தேவதாரு மரங்களை மூடின.
11 அதன் கொடிகள் கடல்வரை எட்டின.அதன் கிளைகள் ஆறுவரை படர்ந்தன.
12 அந்தத் திராட்சைத் தோட்டத்தின் கற்சுவர்களை ஏன் இடித்துப்போட்டீர்கள்?போவோர் வருவோர் எல்லாரும் அதன் பழங்களைப் பறிக்கும்படி ஏன் செய்தீர்கள்?
13 காட்டுப் பன்றிகள் அதை நாசமாக்குகின்றன.காட்டு விலங்குகள் அவற்றைத் தின்றுதீர்க்கின்றன.
14 பரலோகப் படைகளின் கடவுளே, தயவுசெய்து எங்களிடம் திரும்புங்கள்.
பரலோகத்திலிருந்து கீழே பாருங்கள்.
இந்தத் திராட்சைக் கொடியைக் கவனித்துக்கொள்ளுங்கள்.15 உங்கள் வலது கையால் நட்டு வைத்த கொடியை பாருங்கள்.உங்களுக்காக நீங்கள் பலப்படுத்திய உங்கள் மகனை பாருங்கள்.
16 இந்தக் கொடி வெட்டப்பட்டு நெருப்பில் போடப்படுகிறது.
நீங்கள் மிரட்டும்போது அவர்கள் அழிந்துபோகிறார்கள்.
17 உங்களுடைய வலது பக்கத்தில் நிற்கிற மனிதனுக்குக் கைகொடுத்து உதவுங்கள்.உங்களுக்காக நீங்கள் பலப்படுத்திய மனிதகுமாரனுக்கு ஆதரவு கொடுங்கள்.
18 அப்போது, நாங்கள் உங்களைவிட்டுப் போகவே மாட்டோம்.
எங்கள் உயிரைக் காப்பாற்றுங்கள், அப்போது உங்களுடைய பெயரைச் சொல்லி வேண்டிக்கொள்வோம்.
19 பரலோகப் படைகளின் கடவுளான யெகோவாவே, திரும்பவும் எங்களுக்குக் கருணை காட்டுங்கள்.உங்கள் முகத்தை எங்கள்மேல் பிரகாசிக்க வையுங்கள், அப்போது நாங்கள் பிழைப்போம்.

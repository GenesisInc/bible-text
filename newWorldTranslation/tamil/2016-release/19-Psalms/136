1 யெகோவாவுக்கு நன்றி சொல்லுங்கள், அவர் நல்லவர்.அவரே என்றென்றும் மாறாத அன்பைக் காட்டுகிறவர்.
 2 தேவாதி தேவனுக்கு நன்றி சொல்லுங்கள்.அவரே என்றென்றும் மாறாத அன்பைக் காட்டுகிறவர்.
 3 எஜமான்களுக்கெல்லாம் எஜமானுக்கு நன்றி சொல்லுங்கள்.அவரே என்றென்றும் மாறாத அன்பைக் காட்டுகிறவர்.
 4 அவர் ஒருவரே மாபெரும் அற்புதங்களைச் செய்கிறார்.அவரே என்றென்றும் மாறாத அன்பைக் காட்டுகிறவர்.
 5 அவர் தன்னுடைய கைத்திறமையால் வானத்தைப் படைத்தார்.அவரே என்றென்றும் மாறாத அன்பைக் காட்டுகிறவர்.
 6 அவர் தண்ணீருக்குமேல் நிலப்பரப்பை விரித்தார்.அவரே என்றென்றும் மாறாத அன்பைக் காட்டுகிறவர்.
 7 அவர் மாபெரும் ஒளிச்சுடர்களைப் படைத்தார்.அவரே என்றென்றும் மாறாத அன்பைக் காட்டுகிறவர். 8 அவர் பகலில் ஒளிவீச சூரியனைப் படைத்தார்.அவரே என்றென்றும் மாறாத அன்பைக் காட்டுகிறவர். 9 அவர் ராத்திரியில் ஒளிதர நிலவையும் நட்சத்திரங்களையும் படைத்தார்.அவரே என்றென்றும் மாறாத அன்பைக் காட்டுகிறவர்.
10 அவர் எகிப்தியர்களின் முதல் பிறப்புகளைக் கொன்றுபோட்டார்.அவரே என்றென்றும் மாறாத அன்பைக் காட்டுகிறவர்.
11 அவர் இஸ்ரவேலர்களை அங்கிருந்து விடுதலை செய்தார்.அவரே என்றென்றும் மாறாத அன்பைக் காட்டுகிறவர்.12 அவர் தன்னுடைய கைபலத்தாலும் மகா வல்லமையாலும் அவர்களை விடுவித்தார்.அவரே என்றென்றும் மாறாத அன்பைக் காட்டுகிறவர்.
13 அவர் செங்கடலை இரண்டாகப் பிளந்தார்.அவரே என்றென்றும் மாறாத அன்பைக் காட்டுகிறவர்.
14 அவர் அதன் நடுவில் இஸ்ரவேலர்களை நடந்துபோக வைத்தார்.அவரே என்றென்றும் மாறாத அன்பைக் காட்டுகிறவர்.
15 அவர் பார்வோனையும் அவனுடைய படையையும் செங்கடலில் மூழ்கடித்தார்.அவரே என்றென்றும் மாறாத அன்பைக் காட்டுகிறவர்.
16 அவர் தன்னுடைய மக்களை வனாந்தரத்தின் வழியாக அழைத்துவந்தார்.அவரே என்றென்றும் மாறாத அன்பைக் காட்டுகிறவர்.
17 அவர் மாபெரும் ராஜாக்களை வீழ்த்தினார்.அவரே என்றென்றும் மாறாத அன்பைக் காட்டுகிறவர்.
18 அவர் பலம்படைத்த ராஜாக்களைக் கொன்றுபோட்டார்.அவரே என்றென்றும் மாறாத அன்பைக் காட்டுகிறவர்.19 அவர் எமோரியர்களின் ராஜாவான சீகோனைக் கொன்றுபோட்டார்.அவரே என்றென்றும் மாறாத அன்பைக் காட்டுகிறவர்.20 அவர் பாசானின் ராஜாவான ஓகைச் சாகடித்தார்.அவரே என்றென்றும் மாறாத அன்பைக் காட்டுகிறவர்.
21 அவர் அந்த ஜனங்களுடைய தேசத்தைத் தன்னுடைய மக்களுக்குக் கொடுத்தார்.அவரே என்றென்றும் மாறாத அன்பைக் காட்டுகிறவர்.22 அவர் அதைத் தன் ஊழியர்களான இஸ்ரவேலர்களுக்குச் சொத்தாகக் கொடுத்தார்.அவரே என்றென்றும் மாறாத அன்பைக் காட்டுகிறவர்.
23 அவர் துவண்டுபோயிருந்த நம்மை நினைத்துப் பார்த்தார்.அவரே என்றென்றும் மாறாத அன்பைக் காட்டுகிறவர்.
24 அவர் நம்மை எதிரிகளிடமிருந்து மறுபடியும் மறுபடியும் காப்பாற்றினார்.அவரே என்றென்றும் மாறாத அன்பைக் காட்டுகிறவர்.
25 அவர் எல்லா உயிர்களுக்கும் உணவு தருகிறார்.அவரே என்றென்றும் மாறாத அன்பைக் காட்டுகிறவர்.
26 பரலோகத்தின் கடவுளுக்கு நன்றி சொல்லுங்கள்.அவரே என்றென்றும் மாறாத அன்பைக் காட்டுகிறவர்.

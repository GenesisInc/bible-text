1 லேமுவேல் ராஜாவின் வார்த்தைகள்; அவருடைய அம்மா அவருக்குச் சொன்ன முக்கியமான அறிவுரைகள்:
 2 என் மகனே, என் வயிற்றில் பிறந்தவனே,என் நேர்த்திக்கடன்களின் பலனாகக் கிடைத்த மகனே,நான் உனக்கு என்ன சொல்வேன்?
 3 உன்னுடைய வீரியத்தைப் பெண்களிடம் வீணடிக்காதே.ராஜாக்களை அழிவுக்குக் கொண்டுபோகிற வழிகளில் போகாதே.
 4 திராட்சமது குடிப்பது ராஜாக்களுக்கு நல்லதல்ல.லேமுவேலே, அது ராஜாக்களுக்கு நல்லதல்ல.“மதுபானம் எங்கே?” என்று கேட்பதும் அரசர்களுக்கு அழகல்ல.
 5 குடித்தால் அவர்கள் சட்டத்தை மறந்துவிடுவார்கள்,எளியவர்களின் உரிமைகளைப் பறித்துவிடுவார்கள்.
 6 சாகப்போகிறவர்களுக்கு மதுபானத்தைக் கொடுங்கள்.கடும் வேதனையில் இருப்பவர்களுக்குத் திராட்சமதுவை ஊற்றிக் கொடுங்கள்.
 7 அவர்கள் குடித்துவிட்டுத் தங்கள் வறுமையை மறக்கட்டும்;தங்கள் கவலைகளை நினைக்காமல் இருக்கட்டும்.
 8 வாய் பேசாதவர்களுக்காக நீ பேசு.சாவின் விளிம்பில் இருக்கிறவர்களுடைய உரிமைகளுக்காகப் பாடுபடு.
 9 தயங்காமல் பேசு, நீதி வழங்கு.ஏழை எளியவர்களின் உரிமைகளுக்காகப் பாடுபடு.
10 திறமைசாலியான மனைவியை யாரால் கண்டுபிடிக்க முடியும்?
அவளுடைய மதிப்பு பவளங்களைவிட மிக உயர்ந்தது.
11 அவளுடைய கணவன் அவளை நெஞ்சார நம்புகிறான்.அருமையான எதுவும் அவனுக்குக் கிடைக்காமல் போவதில்லை.
12 வாழ்நாள் முழுக்க அவள் அவனுக்கு நல்லதையே செய்கிறாள்.அவனுக்குக் கஷ்டம் கொடுப்பதே இல்லை.
13 கம்பளி நூலையும் நாரிழையையும் அவள் சேகரிக்கிறாள்.தன் கைகளால் உற்சாகமாக வேலை செய்கிறாள்.
14 வியாபாரியின் கப்பல்களைப் போல அவள் இருக்கிறாள்.வெகு தூரத்திலிருந்து உணவுப் பொருள்களைக் கொண்டுவருகிறாள்.
15 விடிவதற்கு முன்பே எழுந்துவிடுகிறாள்.வீட்டில் இருப்பவர்களுக்கு உணவு கொடுக்கிறாள்.வேலைக்காரிகளுக்கு அவர்களுடைய பங்கைத் தருகிறாள்.
16 கவனமாக யோசித்துப் பார்த்த பிறகு ஒரு வயலை வாங்குகிறாள்.தன் சம்பாத்தியத்தை வைத்து திராட்சைத் தோட்டம் போடுகிறாள்.
17 கடினமாக உழைக்கத் தன்னைத் தயாராக்குகிறாள்.தன் கையால் பாடுபட்டு வேலை செய்கிறாள்.
18 வியாபாரத்தை லாபகரமாக நடத்துகிறாள்.ராத்திரியில்கூட அவளுடைய விளக்கு அணைவதில்லை.
19 நூற்புக் கோலையும் நூற்புக் கதிரையும் பிடித்துதுணி நெய்கிறாள்.
20 எளியவர்களுக்குக் கைகொடுக்கிறாள்.ஏழைகளுக்கு வாரி வழங்குகிறாள்.
21 பனிக்காலத்தில் தன்னுடைய குடும்பத்தாரைப் பற்றிக் கவலைப்படாமல் இருக்கிறாள்.ஏனென்றால், அவர்கள் எல்லாரும் கதகதப்பான உடைகளைப் போட்டிருக்கிறார்கள்.
22 தன் படுக்கை விரிப்புகளை அவளே நெய்கிறாள்.
நாரிழையிலும் ஊதா நிற கம்பளி நூலிலும் நெய்த உடையை உடுத்தியிருக்கிறாள்.
23 அவளுடைய கணவன் நகரவாசல்களில் பிரபலமானவன்.ஊர்ப் பெரியோர்களோடு சேர்ந்து உட்கார்ந்திருப்பவன்.
24 அவள் நாரிழையில் உடைகளை நெய்து விற்கிறாள்.இடுப்புவார்களை வியாபாரிகளிடம் விற்கிறாள்.
25 பலத்தையும் அழகையும் ஆடைபோல் அணிந்திருக்கிறாள்.எதிர்காலத்தை நம்பிக்கையோடு பார்க்கிறாள்.
26 அவளுடைய வாய் ஞானத்தை உதிர்க்கிறது.அவளுடைய நாவில் அன்பின் சட்டம் இருக்கிறது.
27 வீட்டுக் காரியங்களைக் கண்ணும்கருத்துமாக அவள் கவனித்துக்கொள்கிறாள்.சோம்பேறித்தனம் என்பதே அவளிடம் கிடையாது.
28 அவளுடைய பிள்ளைகள் எழுந்து நின்று அவளைப் புகழ்கிறார்கள்.அவளுடைய கணவனும் எழுந்து நின்று அவளைப் பாராட்டுகிறான்.
29 “திறமைசாலியான பெண்கள் நிறைய பேர் இருக்கிறார்கள்,ஆனால், நீதான் அவர்கள் எல்லாரையும்விட அருமையானவள்!”
30 வசீகரம் பொய்யானது, அழகும் வீணானது,ஆனால், யெகோவாவுக்குப் பயந்து நடக்கிற பெண்தான் புகழப்படுவாள்.
31 அவள் செய்கிற எல்லாவற்றுக்கும் வெகுமதி கொடுங்கள்.அவற்றைப் பற்றி நகரவாசல்களில் புகழ்ந்து பேசுங்கள்.

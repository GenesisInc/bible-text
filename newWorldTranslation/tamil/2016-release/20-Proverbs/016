1 ஒருவன் தன் இதயத்தில் சில விஷயங்களை யோசித்து வைக்கலாம்.ஆனால், அவன் சொல்கிற பதில் யெகோவாவிடமிருந்தே வருகிறது.
 2 மனிதனுடைய வழிகளெல்லாம் அவனுக்குச் சரியாகத் தோன்றுகின்றன.ஆனால், அவனுடைய உள்நோக்கத்தை யெகோவா ஆராய்கிறார்.
 3 நீ எதைச் செய்தாலும் அதை யெகோவாவின் கையில் ஒப்படைத்துவிடு.அப்போது, உன் திட்டங்கள் வெற்றி பெறும்.
 4 யெகோவா எல்லாவற்றையும் தன்னுடைய நோக்கத்தின்படி நடக்க வைத்திருக்கிறார்,பொல்லாதவனையும் அழிவு நாளுக்கென்று விட்டு வைத்திருக்கிறார்.
 5 இதயத்தில் கர்வமுள்ள எவனையும் யெகோவா அருவருக்கிறார்.
தண்டனையிலிருந்து அவன் தப்பிக்கவே முடியாது.
 6 மாறாத அன்பாலும் உண்மைத்தன்மையாலும் குற்றம் மன்னிக்கப்படும்.யெகோவாவுக்குப் பயப்படுகிறவன் கெட்டதைவிட்டு விலகுகிறான்.
 7 ஒருவனுடைய வழிகள் யெகோவாவுக்குப் பிரியமாக இருந்தால்,அவனுடைய எதிரிகள்கூட அவனிடம் சமாதானமாவதற்கு அவர் வழிசெய்வார்.
 8 அநியாயம் செய்து கைநிறைய சம்பாதிப்பதைவிட,நியாயமான வழியில் கொஞ்சம் சம்பாதிப்பதே மேல்.
 9 எந்த வழியில் போக வேண்டுமென்று ஒருவன் தன் உள்ளத்தில் திட்டம் போடலாம்.ஆனால், யெகோவாதான் அவனுடைய காலடிகளுக்கு வழிகாட்டுகிறார்.
10 ராஜாவின் வாயிலிருந்து கடவுளின் தீர்ப்புதான் வர வேண்டும்.ராஜா ஒருநாளும் நியாயத்தைப் புரட்டக் கூடாது.
11 சரியான அளவுகோல்களும் தராசுகளும் யெகோவாவிடமிருந்து வந்தவை.பையில் இருக்கிற எடைக்கற்களெல்லாம் அவரால் உண்டானவை.
12 அக்கிரமங்களை ராஜாக்கள் அருவருக்கிறார்கள்.ஏனென்றால், அவர்களுடைய சிம்மாசனம் நீதியால் உறுதியாக நிலைநிறுத்தப்படுகிறது.
13 நீதியான பேச்சை ராஜாக்கள் விரும்புகிறார்கள்.
நேர்மையாகப் பேசுகிறவர்களை அவர்கள் நேசிக்கிறார்கள்.
14 ராஜாவின் கடும் கோபம் மரணத்தின் தூதுவனைப் போல் இருக்கிறது.ஆனால், ஞானமுள்ளவன் அதைத் தணிக்கிறான்.
15 ராஜாவின் முகம் பிரகாசிக்கும்போது, ஒருவருடைய வாழ்க்கை பிரகாசமாகிறது.அவர் காட்டுகிற கருணை வசந்த கால மழைமேகம்போல் இருக்கிறது.
16 தங்கத்தைச் சம்பாதிப்பதைவிட ஞானத்தைச் சம்பாதிப்பது எவ்வளவு மேலானது!
வெள்ளியைச் சம்பாதிப்பதைவிட புத்தியை சம்பாதிப்பது எவ்வளவு நல்லது!
17 நேர்வழியில் நடக்கிறவன் தவறான வழியைத் தவிர்க்கிறான்.
தன் வழியைக் காத்துக்கொள்கிறவன் தன் உயிரைப் பாதுகாக்கிறான்.
18 அகம்பாவம் வந்தால் அழிவு வரும்.ஆணவம் வந்தால் அடிசறுக்கும்.
19 தலைக்கனம் பிடித்தவர்களோடு சேர்ந்து கொள்ளைப்பொருளைப் பங்குபோடுவதைவிட,தாழ்மையானவர்களோடு சேர்ந்து மனத்தாழ்மையாக இருப்பது நல்லது.
20 விவேகத்தோடு ஒரு காரியத்தைச் செய்கிறவன் வெற்றி பெறுவான்.யெகோவாமேல் நம்பிக்கையாக இருக்கிறவன் சந்தோஷமானவன்.
21 இதயத்தில் ஞானம் உள்ளவன் புத்தி உள்ளவன் என்று சொல்லப்படுவான்.கனிவாக பேசுகிறவனுக்கு மற்றவர்களைச் சம்மதிக்க வைக்கும் திறமை இருக்கிறது.
22 விவேகமுள்ளவர்களுக்கு அவர்களுடைய விவேகமே வாழ்வளிக்கும் ஊற்றுபோல் இருக்கிறது.ஆனால், முட்டாள்கள் தங்கள் முட்டாள்தனத்தாலேயே கண்டிக்கப்படுகிறார்கள்.
23 ஞானமுள்ளவனின் இதயம் அவனை விவேகமாகப் பேச வைக்கிறது.பக்குவமாகப் பேசி மற்றவர்களைச் சம்மதிக்க வைக்கும் திறமையைக் கொடுக்கிறது.
24 இனிய வார்த்தைகள் தேன்கூட்டிலிருந்து ஒழுகும் தேன்போல் இருக்கின்றன.மனதுக்கு இனிமையாகவும் எலும்புகளுக்கு அருமருந்தாகவும் இருக்கின்றன.
25 மனுஷனுக்குச் சரியென்று தோன்றுகிற வழி உண்டு.ஆனால், அது கடைசியில் மரணத்தில்தான் கொண்டுபோய்விடும்.
26 வயிற்றுப் பசிதான் ஓர் உழைப்பாளியைப் பாடுபட்டு உழைக்கச் செய்கிறது.அதுதான் அவனை வேலை செய்யத் தூண்டுகிறது.
27 உதவாக்கரை மனுஷன் கெட்ட காரியங்களைக் கிளறி எடுக்கிறான்.அவனுடைய பேச்சு சுட்டுப்பொசுக்கும் நெருப்புபோல் இருக்கிறது.
28 சதிகாரன் பிரிவினைகளை உண்டாக்குகிறான்.இல்லாததையும் பொல்லாததையும் பேசுகிறவன் உயிர் நண்பர்களைக்கூட பிரித்துவிடுகிறான்.
29 வன்முறைக்காரன் அடுத்தவனுக்கு ஆசைகாட்டிஅவனைத் தவறான வழிக்குக் கொண்டுபோகிறான்.
30 அவன் கண்ணால் ஜாடை செய்து சதித்திட்டம் தீட்டுகிறான்.
உதடுகளைக் கடித்துக்கொண்டு திட்டத்தை முடிக்கிறான்.
31 நீதியான வழியில் நடப்பவர்களுக்குநரைமுடி அழகான கிரீடம்.
32 பலசாலியைவிட சட்டெனக் கோபப்படாதவனே மேலானவன்.நகரத்தைக் கைப்பற்றுகிறவனைவிட கோபத்தைக் கட்டுப்படுத்துகிறவனே மேலானவன்.
33 மடியில் குலுக்கல் போடப்படலாம்.ஆனால், எல்லா முடிவுகளும் யெகோவாவிடமிருந்தே வருகின்றன.

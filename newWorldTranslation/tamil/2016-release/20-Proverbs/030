1 யாக்கே என்பவரின் மகன் ஆகூர், இத்தியேலுக்கும் ஊகாலுக்கும் சொன்ன முக்கியமான விஷயங்கள்.
 2 மற்ற யாரையும்விட நான்தான் எதுவும் தெரியாதவனாக இருக்கிறேன்.மனிதர்களுக்கு இருக்க வேண்டிய புத்தி எனக்கு இல்லை.
 3 நான் ஞானத்தைக் கற்றுக்கொள்ளவில்லை.மகா பரிசுத்தமானவரைப் பற்றிய அறிவு எனக்கு இல்லை.
 4 வானத்துக்கு ஏறி இறங்கியவர் யார்?
காற்றைத் தன் இரண்டு கைகளிலும் பிடித்தவர் யார்?
தண்ணீரைத் தன் உடையில் கட்டிவைத்தவர் யார்?
பூமியின் எல்லைகளையெல்லாம் குறித்தவர் யார்?
அவருடைய பெயர் என்ன? அவருடைய மகனின் பெயர் என்ன? உனக்குத் தெரியுமா?
 5 கடவுளுடைய ஒவ்வொரு வார்த்தையும் புடமிடப்பட்டது.
அவரிடம் தஞ்சம் புகுந்தவர்களுக்கு அவர் ஒரு கேடயம்.
 6 அவருடைய வார்த்தைகளோடு ஒன்றையும் சேர்க்காதே.அப்படிச் சேர்த்தால் அவர் உன்னைக் கண்டிப்பார்.நீ ஒரு பொய்யன் என்பது நிரூபணமாகும்.
 7 கடவுளே, நான் உயிரோடு இருக்கும் காலமெல்லாம்
எனக்காக இரண்டு காரியங்களை நீங்கள் செய்ய வேண்டும்.
 8 பொய் புரட்டை என்னைவிட்டுத் தூரமாக நீக்கிவிடுங்கள்.
எனக்கு வறுமையையோ அதிக செல்வத்தையோ கொடுக்காமல்,
தேவையான அளவு உணவு மட்டும் கொடுங்கள். 9 ஏனென்றால், எல்லா வசதிகளும் கிடைத்த திருப்தியில், “யார் அந்த யெகோவா?” என்று நான் கேட்டுவிடக் கூடாது.
அதேபோல், வறுமையால் திருடனாக மாறி, உங்களுடைய பெயரைக் களங்கப்படுத்திவிடக் கூடாது.
10 வேலைக்காரனைப் பற்றி இல்லாததையும் பொல்லாததையும் எஜமானிடம் சொல்லாதே.அப்படிச் சொன்னால், அவன் உன்னைச் சபிப்பான், நீ குற்றவாளியாக ஆகிவிடுவாய்.
11 அப்பாவைச் சபிக்கிற தலைமுறையும்அம்மாவைப் பாராட்டாத தலைமுறையும் உண்டு.
12 அசுத்தமானவர்களாக இருந்தாலும்கூடசுத்தமாக இருப்பதாக நினைத்துக்கொள்கிற தலைமுறையும் உண்டு.
13 கண்களில் அளவுக்கு மீறிய ஆணவமும்பார்வையில் அளவுக்கு மீறிய அகம்பாவமும் உள்ள தலைமுறையும் உண்டு.
14 வாள் போன்ற பற்களையும்வெட்டுக்கத்தி போன்ற தாடைகளையும் கொண்ட தலைமுறையும் உண்டு.அது உலகத்திலுள்ள ஏழை எளியவர்களை விழுங்குகிறது.
15 “கொடு! கொடு!” என்று கத்துகிற இரண்டு மகள்கள் அட்டைப்பூச்சிகளுக்கு உண்டு.
திருப்தியே அடையாத மூன்று காரியங்கள் உண்டு.“போதும்!” என்று ஒருபோதும் சொல்லாத நான்கு காரியங்கள் உண்டு.
16 அவை: கல்லறை, மலடியின் கர்ப்பப்பை,தண்ணீர் இல்லாத நிலம்,“போதும்!” என்று சொல்லாத நெருப்பு.
17 ஒருவன் தன் அப்பாவை ஏளனம் செய்து, அம்மாவின் பேச்சை மதிக்காமல் போனால்,அவனுடைய கண்களைப் பள்ளத்தாக்கில் திரிகிற அண்டங்காக்கைகள் கொத்தி எடுக்கும்,இளம் கழுகுகள் அவற்றைத் தின்றுவிடும்.
18 என்னுடைய அறிவுக்கு எட்டாத மூன்று விஷயங்கள் இருக்கின்றன.எனக்குப் புரியாத நான்கு விஷயங்கள் இருக்கின்றன.
19 அவை: வானத்தில் பறக்கிற கழுகின் வழி,பாறையில் ஊர்ந்துபோகிற பாம்பின் வழி,கடலில் மிதந்துசெல்கிற கப்பலின் வழி,இளம் பெண்ணோடு பழகுகிற ஆணின் வழி.
20 கணவனுக்குத் துரோகம் செய்கிற பெண்ணின் வழி இதுதான்:
அவள் சாப்பிட்டுவிட்டு, வாயைத் துடைத்துக்கொள்கிறாள்.பின்பு, “நான் எந்தத் தப்பும் செய்யவில்லை” என்று சொல்கிறாள்.
21 இந்தப் பூமியையே அதிர வைக்கிற மூன்று விஷயங்கள் இருக்கின்றன.இந்தப் பூமியால் தாங்க முடியாத நான்கு விஷயங்கள் இருக்கின்றன.
22 அவை: ஓர் அடிமை அரசனாக ஆட்சி செய்வது,ஒரு முட்டாள் வயிறுமுட்ட சாப்பிடுவது,23 வெறுக்கப்பட்ட பெண் ஒருவனுக்கு மனைவியாவது,எஜமானியின் இடத்தை வேலைக்காரி பிடித்துக்கொள்வது.
24 இந்தப் பூமியிலுள்ள மிகச் சிறிய உயிரினங்களில் நான்கு உண்டு.ஆனால், அவை இயல்பாகவே ஞானமுள்ளவை.
25 அவை: அற்பமான ஜீவன்களாக இருந்தும்கோடைக் காலத்தில் உணவைச் சேர்த்து வைக்கிற எறும்புகள்.
26 பலம் இல்லாத ஜீவன்களாக இருந்தும்பாறைகளில் பொந்துகளை அமைக்கிற கற்பாறை முயல்கள்.
27 அரசன் இல்லாமலேயே,அணி அணியாக முன்னேறிப் போகிற வெட்டுக்கிளிகள்.
28 கால்களால் சுவரைப் பற்றிக்கொண்டு,ராஜாவின் அரண்மனைக்குள் போகிற வீட்டுப் பல்லி.
29 கம்பீரமாய் நடக்கிற மூன்று உண்டு.வீறுநடை போடுகிற நான்கு உண்டு.
30 அவை: விலங்குகளிலேயே மகா பலம்படைத்ததும்,யாரைக் கண்டும் பயந்து ஓடாததுமான சிங்கம்;31 வேட்டை நாய்; வெள்ளாட்டுக் கடா;ராஜாவின் தலைமையில் போகும் படை.
32 உன்னை நீயே முட்டாள்தனமாக உயர்த்தியிருந்தால்,அல்லது அப்படிச் செய்யத் திட்டம் போட்டிருந்தால்,உன் கையால் வாயை மூடிக்கொள்.
33 பாலைக் கடைந்தால் வெண்ணெய் வருவது போலவும்,மூக்கைப் பிசைந்தால் இரத்தம் வருவது போலவும்,கோபத்தைக் கிளறினால் சண்டைகள் வரும்.

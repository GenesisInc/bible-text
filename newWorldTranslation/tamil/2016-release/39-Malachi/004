1 பரலோகப் படைகளின் யெகோவா சொல்வது இதுதான்: “சூளைபோல் எரியும் நாள் வருகிறது. அந்த நாளில், அகங்காரம் பிடித்தவர்களும் அக்கிரமம் செய்கிறவர்களும் வைக்கோலைப் போலப் பொசுங்கிவிடுவார்கள். அது அவர்களை மொத்தமாக அழித்துவிடும். அவர்களுடைய வேரையும் விட்டுவைக்காது, கிளையையும் விட்டுவைக்காது. 2 ஆனால், நீங்கள் என்னுடைய பெயரை மகிமைப்படுத்துவதால், உங்கள்மேல் நீதியின் சூரியன் பிரகாசிக்கும். அதன் கதிர்கள் உங்களைக் குணமாக்கும். நீங்கள் கொழுத்த கன்றுகளைப் போலத் துள்ளிக் குதிப்பீர்கள்.”
3 பரலோகப் படைகளின் யெகோவா சொல்வது இதுதான்: “நான் நடவடிக்கை எடுக்கும் நாளில், கெட்டவர்கள் உங்களுடைய காலடியில் கிடக்கிற தூசிபோல் இருப்பார்கள். நீங்கள் அவர்களை மிதித்துப்போடுவீர்கள்.
4 என் ஊழியனான மோசே மூலம் நான் கொடுத்த திருச்சட்டத்தை நினைத்துப் பாருங்கள். இஸ்ரவேலர்கள் எல்லாரும் கடைப்பிடிப்பதற்காக நான் ஓரேபிலே கொடுத்த விதிமுறைகளையும் நீதித்தீர்ப்புகளையும் ஞாபகப்படுத்திப் பாருங்கள்.
5 யெகோவாவின் படுபயங்கரமான மகா நாள் வருவதற்குமுன் நான் எலியா தீர்க்கதரிசியை உங்களிடம் அனுப்புகிறேன். 6 நான் வந்து உலகத்தை ஒட்டுமொத்தமாக அழித்துவிடாதபடி, அப்பாக்களின் உள்ளத்தைத் திருத்தி பிள்ளைகளின் உள்ளத்தைப் போல அவன் மாற்றுவான். பிள்ளைகளின் உள்ளத்தைத் திருத்தி அப்பாக்களின் உள்ளத்தைப் போல மாற்றுவான்.”

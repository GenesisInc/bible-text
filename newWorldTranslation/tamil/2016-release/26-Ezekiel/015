1 யெகோவா மறுபடியும் என்னிடம், 2 “மனிதகுமாரனே, காட்டிலுள்ள திராட்சைக் கொடியின் தண்டு மற்ற மரங்களையோ கிளைகளையோ விட எந்த விதத்திலாவது மேலானதா? 3 அதை வைத்து ஏதாவது பொருள் செய்ய முடியுமா? பாத்திரங்களைத் தொங்கவிடும் மர ஆணியையாவது செய்ய முடியுமா? 4 அது நெருப்பில்தானே போடப்படும்? நெருப்பில் போட்டவுடனே அதன் இரண்டு முனைகளும் பொசுங்கிவிடும், நடுப்பகுதியும் கருகிவிடும். அதன் பிறகு அது எந்த வேலைக்காவது உதவுமா? 5 நெருப்பில் போடப்படுவதற்கு முன்பே அது ஒன்றுக்கும் பிரயோஜனமில்லாமல் இருந்தது. அப்படியிருக்கும்போது, நெருப்பில் பொசுங்கிப்போன பிறகு எப்படிப் பிரயோஜனமாக இருக்கும்?” என்று கேட்டார்.
6 “அதனால், உன்னதப் பேரரசராகிய யெகோவா சொல்வது இதுதான்: ‘காட்டில் இருக்கிற திராட்சைக் கொடியின் தண்டு நெருப்பில் பொசுங்கும்படி நான் செய்தது போலவே எருசலேம் ஜனங்களுக்கும் செய்வேன். 7 நான் அவர்களுக்கு எதிராக இருக்கிறேன். அவர்கள் நெருப்பிலிருந்து தப்பித்தார்கள், ஆனால் இன்னொரு நெருப்பு அவர்களைச் சுட்டெரிக்கும். நான் அவர்களை எதிர்க்கும்போது, நான் யெகோவா என்று நீங்கள் தெரிந்துகொள்வீர்கள்.’”
8 “‘அவர்கள் எனக்குத் துரோகம் செய்ததால் அவர்களுடைய தேசத்தைப் பாழாக்குவேன்’ என்று உன்னதப் பேரரசராகிய யெகோவா சொல்கிறார்.”

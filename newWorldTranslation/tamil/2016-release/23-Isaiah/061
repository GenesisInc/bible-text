1 உன்னதப் பேரரசராகிய யெகோவாவின் சக்தி என்மேல் இருக்கிறது.ஏனென்றால், தாழ்மையானவர்களுக்கு நல்ல செய்தி சொல்ல யெகோவா என்னைத் தேர்ந்தெடுத்தார்.
உள்ளம் உடைந்தவர்களைக் குணப்படுத்துவதற்காகவும்,சிறைபிடிக்கப்பட்டவர்களுக்கு விடுதலை கிடைக்குமென்று அறிவிப்பதற்காகவும்,கைதிகளின் கண்கள் அகலமாகத் திறக்கப்படும் என்று சொல்வதற்காகவும், 2 யெகோவாவின் அனுக்கிரக வருஷத்தைப் பற்றித் தெரிவிப்பதற்காகவும்,நம் கடவுள் பழிவாங்கப்போகிற நாளைப் பற்றி அறிவிப்பதற்காகவும்,துக்கப்படுகிற எல்லாருக்கும் ஆறுதல் சொல்வதற்காகவும் அவர் என்னை அனுப்பினார். 3 சீயோனுக்காக வருத்தப்படுகிறவர்களின் கோலத்தை மாற்றுவதற்காகஅவர்களுடைய தலையில் உள்ள சாம்பலை நீக்கி, மலர்க் கிரீடத்தைச் சூட்டவும்,சோகத்தைப் போக்கி ஆனந்தத் தைலத்தை ஊற்றவும்,விரக்தியை நீக்கி புகழின் உடையைக் கொடுக்கவும் என்னை அனுப்பினார்.யெகோவா தன்னுடைய மகிமைக்காக நாட்டியநீதியின் பெரிய மரங்கள் என்று அவர்கள் அழைக்கப்படுவார்கள்.
 4 பூர்வ காலத்தில் பாழாக்கப்பட்ட இடங்களை அவர்கள் புதிதாக்குவார்கள்.இடித்துப் போடப்பட்டதைத் திரும்பக் கட்டுவார்கள்.தலைமுறை தலைமுறையாகச் சிதைந்து கிடக்கிற நகரங்களைமறுபடியும் பழைய நிலைமைக்குக் கொண்டுவருவார்கள்.
 5 “மற்ற தேசத்து ஜனங்கள் உங்கள் வயல்களிலும் திராட்சைத் தோட்டங்களிலும் வேலை பார்ப்பார்கள்.முன்பின் தெரியாதவர்கள் உங்கள் மந்தைகளை மேய்ப்பார்கள்.
 6 நீங்களோ யெகோவாவுக்குச் சேவை செய்கிற குருமார்கள் என்றும்,நம் கடவுளுடைய ஊழியர்கள் என்றும் அழைக்கப்படுவீர்கள்.
தேசங்களின் வளங்களை நீங்கள் அனுபவிப்பீர்கள்.அவற்றை பற்றிப் பெருமையாகப் பேசுவீர்கள்.
 7 கடவுளுடைய ஜனங்கள் அவமானத்துக்குப் பதிலாக இரண்டு மடங்கு ஆசீர்வாதத்தைப் பெறுவார்கள்.தலைகுனிந்து நிற்பதற்குப் பதிலாகத் தங்களுக்குக் கிடைத்த பங்கை நினைத்து சந்தோஷமாகப் பாடுவார்கள்.
ஏனென்றால், தேசத்தில் இரண்டு மடங்கு சொத்தைப் பெறுவார்கள்.
என்றென்றும் மகிழ்ச்சியாக இருப்பார்கள்.
 8 யெகோவாவாகிய நான் நியாயத்தை நேசிக்கிறேன்.திருட்டையும் அக்கிரமத்தையும் வெறுக்கிறேன்.
அவர்களுக்குக் கொடுக்க வேண்டிய கூலியை உண்மையோடு கொடுப்பேன்.என்றென்றும் நிலைத்திருக்கிற ஒப்பந்தத்தை அவர்களோடு செய்வேன்.
 9 அவர்களுடைய வம்சத்தில் வருகிறவர்கள் எல்லா தேசங்களின் மத்தியிலும்,இனங்களின் மத்தியிலும் புகழ் பெற்றிருப்பார்கள்.
அவர்களைப் பார்க்கிற எல்லாரும்அவர்கள் யெகோவாவின் ஆசீர்வாதத்தைப் பெற்ற வம்சம் என்று புரிந்துகொள்வார்கள்.”
10 நான் யெகோவாவை நினைத்து மிகவும் சந்தோஷப்படுவேன்.
என் கடவுளை நினைத்து உள்ளமெல்லாம் பூரித்துப்போவேன்.
ஏனென்றால், மீட்பின் உடையை அவர் எனக்குத் தந்திருக்கிறார்.நீதியின் சால்வையை எனக்குப் போர்த்தியிருக்கிறார்.தலைப்பாகை அணியும் மணமகனைப் போலவும்,நகைகள் அணியும் மணமகளைப் போலவும் அவர் என்னை அலங்கரித்திருக்கிறார்.
11 பூமி செடிகளை விளைய வைப்பது போலவும்,தோட்டம் விதைகளை முளைக்கப் பண்ணுவது போலவும்,உன்னதப் பேரரசராகிய யெகோவாநீதியையும் புகழையும் எல்லா தேசங்களுக்கு முன்பாகவும் துளிர்க்க வைப்பார்.

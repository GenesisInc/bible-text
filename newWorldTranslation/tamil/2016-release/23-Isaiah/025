1 யெகோவாவே, நீங்கள்தான் என் கடவுள்.
நான் உங்களைப் பற்றிப் பெருமையாகப் பேசுகிறேன், உங்கள் பெயரைப் புகழ்கிறேன்.நீங்கள் அதிசயங்களைச் செய்திருக்கிறீர்கள்,பூர்வ காலத்திலிருந்தே செய்ய நினைத்த எல்லாவற்றையும் செய்திருக்கிறீர்கள்.நீங்கள் உண்மையானவர், நம்பகமானவர்!
 2 வேறு தேசத்து ஜனங்களின் நகரத்தை இடித்துப்போட்டீர்கள்.மதில் சூழ்ந்த அந்த நகரத்தைக் கற்குவியலாக மாற்றினீர்கள்.
கோட்டையாக இருந்த நகரம் தரைமட்டமானது.அது ஒருபோதும் கட்டப்படாது.
 3 பலம்படைத்த தேசத்தார் நீங்கள் செய்ததைப் பார்த்து உங்களை மகிமைப்படுத்துவார்கள்.கொடுமை செய்கிற தேசத்தாரின் நகரம் உங்களுக்குப் பயப்படும்.
 4 கஷ்டத்தில் தவிக்கும் ஏழை எளியவர்களுக்குநீங்கள் கோட்டையாக இருக்கிறீர்கள்.புயலுக்கு ஒதுங்கும் புகலிடமாகவும்,வெயிலுக்கு ஒதுங்கும் நிழலாகவும் இருக்கிறீர்கள்.
கொடுங்கோலர்களின் கோபம் ஒரு மதிலைத் தாக்குகிற புயலைப் போலவும், 5 வறண்ட தேசத்தை வாட்டியெடுக்கிற வெயிலைப் போலவும் இருக்கும்போது,நீங்கள் அவர்களுடைய ஆவேசத்தை அடக்குகிறீர்கள்.
மேகத்தின் நிழலால் வெயிலைத் தணிப்பது போல,கொடுங்கோலர்களின் ஆட்டம்பாட்டத்தை அடக்குகிறீர்கள்.
 6 பரலோகப் படைகளின் யெகோவா இந்த மலையில் எல்லா ஜனங்களுக்கும் ஒரு விருந்தை ஏற்பாடு செய்வார்.பிரமாதமான உணவு வகைகளையும்,அருமையான திராட்சமதுவையும்,மஜ்ஜை நிறைந்த ருசியான பதார்த்தங்களையும்,வடிகட்டிய தரமான திராட்சமதுவையும் பரிமாறுவார்.
 7 எல்லா ஜனங்கள்மேலும் இருக்கிற முக்காட்டையும்,எல்லா தேசத்தாரையும் மூடியிருக்கிற கம்பளியையும் இந்த மலையிலே அவர் நீக்கிப்போடுவார்.
 8 மரணத்தை அவர் அடியோடு ஒழித்துக்கட்டுவார்.உன்னதப் பேரரசராகிய யெகோவா எல்லாருடைய முகங்களிலிருந்தும் கண்ணீரைத் துடைத்துவிடுவார்.
தன்னுடைய ஜனங்களுக்கு ஏற்பட்ட அவமானத்தை இந்த உலகத்திலிருந்தே நீக்கிவிடுவார்.யெகோவாவே இதைச் சொல்லியிருக்கிறார்.
 9 அந்த நாளில் அவர்கள்,
“இவர்தான் நம் கடவுள்!
இவர்மேல் நம்பிக்கையாக இருக்கிறோம்.இவர் நம்மை மீட்பார்.
இவர்தான் யெகோவா!
இவர்மேல் நம்பிக்கையாக இருக்கிறோம்.
இவர் நம்மை மீட்கப்போவதால் சந்தோஷத்தில் துள்ளலாம்” என்று சொல்வார்கள்.
10 ஏனென்றால், யெகோவாவின் கை அந்த மலையின் மேல் தங்கும்.எருக்களத்தில் வைக்கோல் மிதிக்கப்படுவது போலமோவாப் அதன் இடத்தில் மிதிக்கப்படும்.
11 நீந்துகிறவன் கைகளை ஓங்கி தண்ணீரை அடிப்பது போலஅவர் தன்னுடைய கைகளை ஓங்கி மோவாபை அடிப்பார்.திறமையாக அடித்து வீழ்த்துவார்.அதன் ஆணவத்தை அடக்குவார்.
12 உயரமான மதில்கள் சூழ்ந்த நகரத்தைஅவர் கவிழ்த்துப் போடுவார்.அதைத் தரைமட்டமாக்குவார், மண்ணோடு மண்ணாக்குவார்.

1 “இஸ்ரவேல் தேசமே, உன்னைப் பற்றி யெகோவா சொல்வதைக் கேள். எகிப்திலிருந்து உன்னைக் கூட்டிக்கொண்டு வந்தவர் சொல்லும் வார்த்தைகளைக் கேள்:
 2 ‘பூமியிலுள்ள தேசங்களிலேயே உன்னை மட்டும்தான் நான் தேர்ந்தெடுத்தேன்.
அதனால், நீ செய்த குற்றங்களுக்காக உன்னைக் கண்டிப்பாகத் தண்டிப்பேன்.
 3 முன்கூட்டியே பேசி வைத்துக்கொள்ளாமல் இரண்டு பேரால் சேர்ந்து நடக்க முடியுமா?
 4 இரை இல்லாதபோது காட்டிலுள்ள சிங்கம் கர்ஜிக்குமா?
இரை சிக்காதபோது இளம் சிங்கம் குகையிலிருந்து உறுமுமா?
 5 வேடன் வலை விரிக்காமலேயே பறவை சிக்குமா?
எதுவும் விழாமலேயே வலை தானாக எகிறுமா?
 6 ஊதுகொம்பை ஊதும்போது ஜனங்கள் நடுங்காமல் இருப்பார்களா?
யெகோவா தலையிடாமலேயே நகரத்துக்கு அழிவு வருமா?
 7 உன்னதப் பேரரசராகிய யெகோவா எந்தவொரு ரகசியமான விஷயத்தையும்அவருடைய தீர்க்கதரிசிகளிடம் சொல்லாமல் செய்ய மாட்டார்.
 8 சிங்கம் கர்ஜிக்கிறது! யார்தான் பயந்து நடுங்காமல் இருப்பார்கள்?
உன்னதப் பேரரசராகிய யெகோவா பேசுகிறார்! யார்தான் தீர்க்கதரிசனம் சொல்லாமல் இருப்பார்கள்?’
 9 யெகோவா சொல்வது இதுதான்: ‘அஸ்தோத்தின் கோட்டைகளில் இதை அறிவியுங்கள்.எகிப்தின் கோட்டைகளில் இதைச் சொல்லுங்கள்:
“சமாரியாவின் மலைகளுக்கு எதிராக ஒன்றுகூடுங்கள்.அங்கே இருக்கும் குழப்பத்தைப் பாருங்கள்.அங்கே நடக்கும் மோசடியைக் கவனியுங்கள்.
10 பொருள்களைக் கொள்ளையடித்து கோட்டைகளில் குவித்து வைக்கிறார்கள்.அவர்களுக்கு நல்லது செய்யத் தெரியாது.”’
11 உன்னதப் பேரரசராகிய யெகோவா சொல்வது இதுதான்:‘உன் தேசத்தை எதிரி ஒருவன் சுற்றிவளைப்பான்.உன் பலத்தை அடக்குவான்.உன்னுடைய கோட்டைகளைக் கொள்ளையடிப்பான்.’
12 யெகோவா சொல்வது இதுதான்:‘ஒரு ஆடு சிங்கத்தின் வாயில் சிக்கிவிட்டால், அதனுடைய ஒரு காலோ காதோதான் மேய்ப்பனுக்கு மிஞ்சும்.அதேபோல், இஸ்ரவேல் ஜனங்களில் கொஞ்சம் பேர்தான் மிஞ்சுவார்கள்.சமாரியாவில் சொகுசு கட்டில்களிலும் பஞ்சு மெத்தைகளிலும் உட்கார்ந்திருப்பவர்கள் தப்பிக்க மாட்டார்கள்.’
13 பரலோகப் படைகளின் கடவுளும் உன்னதப் பேரரசருமாகிய யெகோவா சொல்வது இதுதான்: ‘கேளுங்கள், யாக்கோபின் வம்சத்தாருக்கு எச்சரிக்கை கொடுங்கள்.
14 இஸ்ரவேலர்களை அவர்களுடைய குற்றங்களுக்காகத் தண்டிப்பேன்.பெத்தேலிலுள்ள பலிபீடங்களை அழிப்பேன்.பலிபீடங்களில் இருக்கும் கொம்புகளை உடைத்துப் போடுவேன்.’
15 ‘குளிர் கால வீடுகளையும் கோடைக் கால வீடுகளையும் இடித்துத் தள்ளுவேன்.
யானைத்தந்தம் பதிக்கப்பட்ட வீடுகள் தரைமட்டமாகும்.பெரிய மாளிகைகள் மண்மேடுகளாகும்’ என்று யெகோவா சொல்கிறார்.”

1 அகாஸ்வேரு ராஜா தன் தேசத்திலும் தீவுகளிலும் இருந்தவர்களைக் கொத்தடிமைகள் போல வேலை செய்ய வைத்தார்.
2 அவருடைய சாதனைகளும், வீரதீர செயல்களும், அவர் மொர்தெகாய்க்கு உயர்ந்த பதவி கொடுத்த விவரங்களும் மேதிய பெர்சிய ராஜாக்களின் சரித்திரப் புத்தகத்தில் பதிவு செய்யப்பட்டுள்ளன. 3 யூதரான மொர்தெகாய் அகாஸ்வேரு ராஜாவுக்கு அடுத்த ஸ்தானத்தில் இருந்தார். அவர் யூதர்களுடைய அபிமானத்தைப் பெற்றார், தன் சகோதரர்களுடைய மதிப்பு மரியாதையைச் சம்பாதித்தார். அதோடு, தன் ஜனங்களும் அவர்களுடைய பிள்ளைகள் எல்லாரும் நல்லபடியாக வாழ்வதற்குப் பாடுபட்டார்.

1 அதன் பிறகு எலிகூ,
 2 “கடவுளுடைய சார்பில் இன்னும் சில விஷயங்களை நான் பேச வேண்டியிருக்கிறது.அதனால், இன்னும் கொஞ்ச நேரத்துக்குப் பொறுத்துக்கொள்ளுங்கள்.
 3 எனக்குத் தெரிந்ததை விவரமாகச் சொல்கிறேன்.என்னைப் படைத்தவர் எவ்வளவு நீதியுள்ளவர் என்று காட்டுகிறேன்.
 4 நான் சொல்வது எதுவுமே பொய் கிடையாது.எல்லாம் தெரிந்தவரிடம் கற்றுக்கொண்ட விஷயங்களைத்தான் சொல்கிறேன்.
 5 கடவுளுக்கு நிறைய சக்தி இருக்கிறது; அவர் யாரையுமே ஒதுக்கித்தள்ள மாட்டார்.அவருக்குப் புரியாத விஷயமே இல்லை.
 6 கெட்டவர்களின் உயிரை அவர் காப்பாற்ற மாட்டார்.ஆனால், கஷ்டப்படுகிறவர்களுக்கு நியாயம் செய்வார்.
 7 நீதிமான்களை அவர் எப்போதும் கவனிக்கிறார்; என்றுமே அவர்களை உயர்ந்த நிலையில் வைக்கிறார்.ராஜாக்களோடு சிம்மாசனத்தில் உட்கார வைக்கிறார்.
 8 அவர்கள் சங்கிலியால் கட்டப்படும்போது,வேதனையின் கயிறுகளால் நெருக்கப்படும்போது, 9 அவர்கள் செய்த தப்பைச் சுட்டிக்காட்டுகிறார்.அவர்கள் கர்வத்தோடு செய்த குற்றங்களை உணர்த்துகிறார்.
10 அவர்களுக்குப் புத்திமதிகளைக் கொடுக்கிறார்.கெட்டது செய்வதை விட்டுவிடும்படி சொல்கிறார்.
11 அவர்கள் கீழ்ப்படிந்தால்,சீரும் சிறப்புமாக வாழ்வார்கள்.காலமெல்லாம் சந்தோஷமாக இருப்பார்கள்.
12 அவர்கள் கீழ்ப்படியாவிட்டால், வாளால் சாவார்கள்.அறிவைப் பெறாமலேயே இறந்துபோவார்கள்.
13 கெட்டவர்கள் தங்கள் நெஞ்சத்தில் பகையை வளர்த்துக்கொள்வார்கள்.
கடவுள் அவர்களைக் கட்டிப்போட்டாலும் உதவிக்காக அவரிடம் கெஞ்ச மாட்டார்கள்.
14 அவர்கள் வாலிப வயதிலேயே செத்துப்போகிறார்கள்.கோயிலில் விபச்சாரம் செய்கிற ஆண்களோடு சேர்ந்து வாழ்க்கையை வீணடிக்கிறார்கள்.
15 கஷ்டப்படுகிறவர்களை அவர்களுடைய கஷ்டத்திலிருந்து கடவுள் காப்பாற்றுகிறார்.அவர்கள் கொடுமைக்கு ஆளாகும்போது தன் ஆலோசனைகளைக் கேட்க வைக்கிறார்.
16 அவர் உங்களை வேதனையின் பிடியிலிருந்து விடுவிப்பார்.நெருக்கடியே இல்லாத விசாலமான இடத்தில் வாழ வைப்பார்.விருந்து வைத்து உங்கள் மனதைச் சந்தோஷப்படுத்துவார்.
17 அவர் நியாயமான தீர்ப்பைக் கொடுக்கும்போது,கெட்டவர்கள் தண்டிக்கப்படுவதைப் பார்த்து நீங்கள் நிம்மதி அடைவீர்கள்.
18 ஆனால், ஆத்திரத்தில் கெட்ட எண்ணத்தோடு நடந்துகொள்ளாதபடி கவனமாக இருங்கள்.நிறைய லஞ்சம் கிடைக்கும் என்ற ஆசையில் கெட்டதைச் செய்துவிடாதீர்கள்.
19 நீங்கள் என்னதான் அழுது புலம்பினாலும் கஷ்டம் தீருமா?என்னதான் பாடுபட்டாலும் வேதனை தீருமா?
20 ராத்திரி நேரம் எப்போது வரும் என்று காத்துக்கொண்டு இருக்காதீர்கள்.ஜனங்கள் எப்போது இல்லாமல் போவார்கள் என்று பார்த்துக்கொண்டு இருக்காதீர்கள்.
21 தப்பான வழியில் போகாதபடி ஜாக்கிரதையாக இருங்கள்.கஷ்டத்திலிருந்து தப்பிக்க குறுக்கு வழியைத் தேடாதீர்கள்.
22 கடவுள் மகா சக்தி உள்ளவர்.கற்றுக்கொடுப்பதில் அவரை மிஞ்ச யாருமே இல்லை.
23 என்ன செய்ய வேண்டும் என்று யாராவது அவருக்குச் சொல்ல முடியுமா?அல்லது, அவர் செய்வது தப்பு என்று யாராவது சொல்ல முடியுமா?
24 நிறைய பேர் அவருடைய செயல்களைப் புகழ்ந்து பாடியிருக்கிறார்கள்.நீங்களும் அவரைப் புகழ்ந்து பேச மறந்துவிடாதீர்கள்.
25 மனுஷர்கள் எல்லாரும் அவற்றைப் பார்க்கிறார்கள்.அற்ப மனுஷன் அவற்றைத் தூரத்திலிருந்து பார்க்கிறான்.
26 நாம் நினைத்தே பார்க்க முடியாத அளவுக்குக் கடவுள் அற்புதமானவர்.அவர் எவ்வளவு காலம் வாழ்ந்திருக்கிறார் என்பதை நம்மால் கற்பனைகூட செய்ய முடியாது.
27 அவர் தண்ணீரை ஆவியாக மேலே போக வைக்கிறார்.அதை மழையாகவும் பனியாகவும் கீழே வர வைக்கிறார்.28 அது மேகங்களிலிருந்து பொழிகிறது.மனுஷர்கள்மேல் பெய்கிறது.
29 மேகங்கள் திரண்டிருக்கும் அதிசயத்தை யாராவது புரிந்துகொள்ள முடியுமா?அவருடைய கூடாரத்திலிருந்து இடியோசை கேட்கும் அற்புதத்தை யாராவது விளக்க முடியுமா?
30 அந்த மேகங்களில் அவர் மின்னலைப் பிரகாசிக்க வைக்கிறார்.ஆழ்கடலைத் தண்ணீரால் நிரப்புகிறார்.
31 இவற்றால் ஜனங்களை வாழ வைக்கிறார்.அவர்களுக்கு ஏராளமான உணவு தருகிறார்.
32 மின்னலைக் கையில் எடுத்துக்கொள்கிறார்.பின்பு, குறிபார்த்து எறிகிறார்.
33 அவருடைய இடிமுழக்கம் அவரைப் பற்றிச் சொல்கிறது.வருவது யாரென்று மந்தைகூட சொல்கிறது” என்றார்.

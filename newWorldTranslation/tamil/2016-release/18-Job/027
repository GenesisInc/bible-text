1 பின்பு யோபு தன்னுடைய பேச்சைத் தொடர்ந்தார். அவர் அவர்களிடம்,
 2 “எனக்கு நியாயம் செய்யாத கடவுள்மேல் ஆணையாகச் சொல்கிறேன்,என் வாழ்க்கையைக் கசப்பாக்கிவிட்ட சர்வவல்லமையுள்ளவர்மேல் சத்தியமாகச் சொல்கிறேன், 3 நான் உயிரோடு இருக்கிற வரைக்கும்,கடவுள் கொடுத்த உயிர்மூச்சு எனக்குள் இருக்கிற வரைக்கும், 4 அநியாயமாக எதையும் பேச மாட்டேன்.பொய் சொல்ல மாட்டேன்.
 5 உங்களையெல்லாம் நீதிமான்கள் என்று சொல்ல எனக்கு வாயே வராது.
சாகும்வரை நான் என்னுடைய உத்தமத்தை விட மாட்டேன்.
 6 நான் எப்போதும் நீதியாக நடந்துகொள்வேன், ஒருபோதும் அநியாயம் செய்ய மாட்டேன்.உயிரோடு இருக்கும்வரை என் உள்ளம் என்னை உறுத்தாது.
 7 என் எதிரிகள் பொல்லாதவர்களைப் போல நாசமாகட்டும்.என்னைத் தாக்குகிறவர்கள் அநியாயம் செய்கிறவர்களைப் போல ஒழிந்துபோகட்டும்.
 8 கெட்டவனை அவர் அழித்துவிடுவார்.அவனுக்கு இனி எந்த நம்பிக்கையும் இருக்காது.
 9 கஷ்டத்தில் அவன் கதறும்போதுகடவுள் கேட்பாரா?
10 அப்படிப்பட்டவன் சர்வவல்லமையுள்ளவரை வணங்குவதில் சந்தோஷப்படுவானா?
எப்போதும் அவரிடம் ஜெபம் செய்வானா?
11 கடவுள் எவ்வளவு வல்லமை உள்ளவர் என்று நான் உங்களுக்குச் சொல்லித்தருவேன்.சர்வவல்லமையுள்ளவரைப் பற்றி எதையும் மறைக்காமல் சொல்வேன்.
12 தரிசனங்களைப் பார்த்ததாக நீங்கள் எல்லாரும் சொல்கிறீர்கள்.ஆனால், நீங்கள் சொல்வது எல்லாமே முட்டாள்தனமாக இருக்கிறதே!13 கெட்டவனுக்குக் கடவுள் என்ன கொடுக்கப்போகிறார் தெரியுமா?கொடுமை செய்கிறவனுக்கு சர்வவல்லமையுள்ளவர் என்ன செய்யப்போகிறார் தெரியுமா?
14 அவனுக்கு நிறைய மகன்கள் பிறந்தாலும் அவர்கள் வாளால் சாவார்கள்.அவனுடைய பிள்ளைகள் பசியில் தவிப்பார்கள்.
15 அவனுக்குப் பின்பு உயிரோடு இருக்கிறவர்கள் பயங்கரமான வியாதியால் செத்துப்போவார்கள்.அவர்களுடைய மனைவிகள் அவர்களுக்காக அழ மாட்டார்கள்.
16 வெள்ளியை அவன் ஏராளமாக குவித்து வைத்தாலும்,நல்ல துணிமணிகளை நிறைய சேர்த்து வைத்தாலும்,17 அவன் சேர்த்து வைத்ததையெல்லாம்நீதிமான்கள்தான் உடுத்திக்கொள்வார்கள்.அவனுடைய வெள்ளியைப் பழிபாவம் இல்லாதவர்கள்தான் அனுபவிப்பார்கள்.
18 அவன் கட்டுகிற வீடு ஒரு பூச்சியின் கூட்டைப் போலவும்,வயலைக் காவல்காப்பவனுடைய பந்தல் போலவும் உறுதியில்லாமல் இருக்கும்.
19 அவன் பணக்காரனாகத் தூங்கப் போனாலும், சொத்துகள் சேர்த்திருக்க மாட்டான்.அவன் கண்திறந்து பார்க்கும்போது ஒன்றுமே இருக்காது.
20 வெள்ளத்தில் மூழ்குவது போல அவன் பயத்தில் மூழ்குவான்.ராத்திரியில் புயல்காற்று அவனை அடித்துக்கொண்டு போய்விடும்.
21 கிழக்குக் காற்று அவனை இழுத்துக்கொண்டு போய்விடும்.அவனுடைய இடத்திலிருந்து அவனை அடித்துக்கொண்டு போய்விடும், அவன் இல்லாமல்போவான்.
22 அதனிடமிருந்து தப்பிக்க அவன் தலைதெறிக்க ஓடினாலும்,ஈவிரக்கமில்லாமல் அது அவனை வாரிக்கொள்ளும்.
23 அது அவனைப் பார்த்துக் கைதட்டிச் சிரிக்கும்.அதன் இடத்திலிருந்து அவனைப் பார்த்துக் கிண்டலாக விசில் அடிக்கும்” என்று சொன்னார்.

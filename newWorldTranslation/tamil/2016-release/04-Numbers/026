1 அந்தக் கொள்ளைநோய் ஓய்ந்த பின்பு, யெகோவா மோசேயிடமும் குருவாகிய ஆரோனின் மகன் எலெயாசாரிடமும், 2 “படையில் சேவை செய்யத் தகுதியான ஆண்களில் 20 வயதும் அதற்கு அதிகமான வயதும் உள்ளவர்களை இஸ்ரவேல் ஜனங்களிலிருந்து தேர்ந்தெடுங்கள். அவர்களுடைய தந்தைவழிக் குடும்பங்களின்படி அவர்களைக் கணக்கெடுங்கள்” என்றார். 3 அதனால், எரிகோவுக்குப் பக்கத்திலே யோர்தானை ஒட்டியுள்ள மோவாப் பாலைநிலத்தில் இருந்த ஜனங்களிடம் மோசேயும் குருவாகிய எலெயாசாரும், 4 “மோசேக்கு யெகோவா கட்டளை கொடுத்தபடியே, 20 வயதும் அதற்கு அதிகமான வயதும் உள்ள எல்லாரையும் கணக்கெடுங்கள்” என்றார்கள்.
எகிப்திலிருந்து புறப்பட்டு வந்த இஸ்ரவேல் வம்சத்தார் இவர்கள்தான்: 5 இஸ்ரவேலின் மூத்த மகன் ரூபன். ரூபனின் மகன்களும் அவர்களுடைய வம்சத்தாரும் இவர்கள்தான்: ஆனோக், இவருடைய வம்சத்தார் ஆனோக்கியர்கள்; பல்லூ, இவருடைய வம்சத்தார் பல்லூவியர்கள்; 6 எஸ்ரோன், இவருடைய வம்சத்தார் எஸ்ரோனியர்கள்; கர்மீ, இவருடைய வம்சத்தார் கர்மீயர்கள். 7 இவர்கள்தான் ரூபன் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 43,730 பேர்.
8 பல்லூவின் மகன் எலியாப். 9 எலியாபின் மகன்கள்: நேமுவேல், தாத்தான், அபிராம். இந்த தாத்தானும் அபிராமும் ஜனங்களின் பிரதிநிதிகள். அவர்கள் கோராகுவின் கூட்டாளிகளோடு சேர்ந்துகொண்டு மோசேயையும் ஆரோனையும் எதிர்த்தார்கள். இப்படி, யெகோவாவையே எதிர்த்தார்கள்.
10 அப்போது, பூமி பிளந்து அவர்களை விழுங்கியது. கோராகுவும் அவருடைய கூட்டாளிகள் 250 பேரும் நெருப்புக்குப் பலியானார்கள். அவர்களுடைய கெட்ட உதாரணம் எல்லாருக்கும் ஓர் எச்சரிக்கையாக ஆனது. 11 ஆனால், கோராகுவின் மகன்கள் சாகவில்லை.
12 சிமியோனின் மகன்களும் அவர்களுடைய வம்சத்தாரும் இவர்கள்தான்: நேமுவேல், இவருடைய வம்சத்தார் நேமுவேலர்கள்; யாமின், இவருடைய வம்சத்தார் யாமினியர்கள்; யாகீன், இவருடைய வம்சத்தார் யாகீனியர்கள்; 13 சேராகு, இவருடைய வம்சத்தார் சேராகியர்கள்; சாவூல், இவருடைய வம்சத்தார் சாவூலியர்கள். 14 சிமியோன் வம்சத்தாராகிய இவர்கள் மொத்தம் 22,200 பேர்.
15 காத்தின் மகன்களும் அவர்களுடைய வம்சத்தாரும் இவர்கள்தான்: சிப்போன், இவருடைய வம்சத்தார் சிப்போனியர்கள்; ஹகி, இவருடைய வம்சத்தார் ஹகியர்கள்; சூனி, இவருடைய வம்சத்தார் சூனியர்கள்; 16 ஒஸ்னி, இவருடைய வம்சத்தார் ஒஸ்னியர்கள்; ஏரி, இவருடைய வம்சத்தார் ஏரியர்கள்; 17 ஆரோத், இவருடைய வம்சத்தார் ஆரோதியர்கள்; அரேலி, இவருடைய வம்சத்தார் அரேலியர்கள். 18 இவர்கள்தான் காத் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 40,500 பேர்.
19 யூதாவின் மகன்கள் ஏர், ஓனேன். ஆனால், இவர்கள் இரண்டு பேரும் கானான் தேசத்தில் இறந்துபோனார்கள். 20 யூதாவின் மகன்களும் அவர்களுடைய வம்சத்தாரும் இவர்கள்தான்: சேலா, இவருடைய வம்சத்தார் சேலாவியர்கள்; பாரேஸ், இவருடைய வம்சத்தார் பாரேசியர்கள்; சேராகு, இவருடைய வம்சத்தார் சேராகியர்கள். 21 பாரேசின் மகன்களும் அவர்களுடைய வம்சத்தாரும் இவர்கள்தான்: எஸ்ரோன், இவருடைய வம்சத்தார் எஸ்ரோனியர்கள்; ஆமூல், இவருடைய வம்சத்தார் ஆமூலியர்கள். 22 இவர்கள்தான் யூதா வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 76,500 பேர்.
23 இசக்காரின் மகன்களும் அவர்களுடைய வம்சத்தாரும் இவர்கள்தான்: தோலா, இவருடைய வம்சத்தார் தோலாவியர்கள்; புவா, இவருடைய வம்சத்தார் புவாவியர்கள்; 24 யாசூப், இவருடைய வம்சத்தார் யாசூபியர்கள்; சிம்ரோன், இவருடைய வம்சத்தார் சிம்ரோனியர்கள். 25 இவர்கள்தான் இசக்கார் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 64,300 பேர்.
26 செபுலோனின் மகன்களும் அவர்களுடைய வம்சத்தாரும் இவர்கள்தான்: சேரேத், இவருடைய வம்சத்தார் சேரேத்தியர்கள்; ஏலோன், இவருடைய வம்சத்தார் ஏலோனியர்கள்; யாலேயேல், இவருடைய வம்சத்தார் யாலேயேலியர்கள். 27 இவர்கள்தான் செபுலோன் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 60,500 பேர்.
28 யோசேப்பின் மகன்களான மனாசே, எப்பிராயீம் ஆகியவர்களின் வம்சத்தார் இவர்கள்தான். 29 மனாசேயின் மகன்கள்: மாகீர், இவருடைய வம்சத்தார் மாகீரியர்கள். மாகீரின் மகன் கீலேயாத். கீலேயாத்தின் வம்சத்தார் கீலேயாத்தியர்கள். 30 கீலேயாத்தின் மகன்களும் அவர்களுடைய வம்சத்தாரும் இவர்கள்தான்: ஈயேசேர், இவருடைய வம்சத்தார் ஈயேசேரியர்கள்; ஏலேக், இவருடைய வம்சத்தார் ஏலேக்கியர்கள்; 31 அஸ்ரியேல், இவருடைய வம்சத்தார் அஸ்ரியேலர்கள்; சீகேம், இவருடைய வம்சத்தார் சீகேமியர்கள்; 32 செமீதா, இவருடைய வம்சத்தார் செமீதாவியர்கள்; ஹேப்பேர், இவருடைய வம்சத்தார் ஹேப்பேரியர்கள். 33 ஹேப்பேரின் மகனாகிய செலோப்பியாத்துக்கு மகன்கள் இல்லை, மகள்கள் மட்டும்தான் இருந்தார்கள். செலோப்பியாத்தின் மகள்களுடைய பெயர்கள்: மக்லாள், நோவாள், ஒக்லாள், மில்காள், திர்சாள். 34 இவர்கள்தான் மனாசே வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 52,700 பேர்.
35 எப்பிராயீமின் மகன்களும் அவர்களுடைய வம்சத்தாரும் இவர்கள்தான்: சுத்தெலாக், இவருடைய வம்சத்தார் சுத்தெலாக்கியர்கள்; பெகேர், இவருடைய வம்சத்தார் பெகேரியர்கள்; தாகான், இவருடைய வம்சத்தார் தாகானியர்கள்; 36 சுத்தெலாக்கின் மகன், ஏரான். இவருடைய வம்சத்தார் ஏரானியர்கள். 37 இவர்கள்தான் எப்பிராயீம் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 32,500 பேர். இவர்கள்தான் யோசேப்பின் வம்சத்தார்.
38 பென்யமீனின் மகன்களும் அவர்களுடைய வம்சத்தாரும் இவர்கள்தான்: பேலா, இவருடைய வம்சத்தார் பேலாயர்கள்; அஸ்பேல், இவருடைய வம்சத்தார் அஸ்பேலர்கள்; அகிராம், இவருடைய வம்சத்தார் அகிராமியர்கள்; 39 செப்புப்பாம், இவருடைய வம்சத்தார் சுப்பீமியர்கள்; உப்பாம், இவருடைய வம்சத்தார் உப்பாமியர்கள். 40 பேலாவின் மகன்கள் ஆரேத், நாகமான். ஆரேத்தின் வம்சத்தார் ஆரேத்தியர்கள்; நாகமானின் வம்சத்தார் நாகமானியர்கள். 41 இவர்கள்தான் பென்யமீன் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 45,600 பேர்.
42 தாணின் மகன் சூகாம், இவருடைய வம்சத்தார் சூகாமியர்கள். தாண் வம்சத்தார் இவர்கள்தான். 43 சூகாமியர்களின் வம்சத்தாரில் பெயர்ப்பதிவு செய்யப்பட்டவர்கள் மொத்தம் 64,400 பேர்.
44 ஆசேரின் மகன்களும் அவர்களுடைய வம்சத்தாரும் இவர்கள்தான்: இம்னா, இவருடைய வம்சத்தார் இம்னாவியர்கள்; இஸ்வி, இவருடைய வம்சத்தார் இஸ்வியர்கள்; பெரீயா, இவருடைய வம்சத்தார் பெரீயாவியர்கள்; 45 பெரீயாவின் மகன்கள்: ஹேபெர், இவருடைய வம்சத்தார் ஹேபெரியர்கள்; மல்கியேல், இவருடைய வம்சத்தார் மல்கியேலியர்கள். 46 ஆசேருடைய மகளின் பெயர் சேராள். 47 இவர்கள்தான் ஆசேர் வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 53,400 பேர்.
48 நப்தலியின் மகன்களும் அவர்களுடைய வம்சத்தாரும் இவர்கள்தான்: யாத்சியேல், இவருடைய வம்சத்தார் யாத்சியேலியர்கள்; கூனி, இவருடைய வம்சத்தார் கூனியர்கள்; 49 எத்செர், இவருடைய வம்சத்தார் எத்செரியர்கள்; சில்லேம், இவருடைய வம்சத்தார் சில்லேமியர்கள். 50 இவர்கள்தான் நப்தலி வம்சத்தார். இவர்களில் பெயர்ப்பதிவு செய்யப்பட்டவர்கள் மொத்தம் 45,400 பேர்.
51 இப்படி, இஸ்ரவேலில் பெயர்ப்பதிவு செய்யப்பட்டவர்கள் மொத்தம் 6,01,730 பேர்.
52 பின்பு யெகோவா மோசேயிடம், 53 “ஒவ்வொரு கோத்திரத்திலும் உள்ள ஆட்களின் எண்ணிக்கைக்குத் தகுந்தபடி நிலத்தைப் பங்குபோட்டுக் கொடுக்க வேண்டும். 54 ஒரு தொகுதியில் நிறைய பேர் இருந்தால் அதிக நிலத்தைப் பங்குபோட்டுக் கொடுக்க வேண்டும், கொஞ்சம் பேர் மட்டும் இருந்தால் கொஞ்சம் நிலத்தை மட்டும் பங்குபோட்டுக் கொடுக்க வேண்டும். பெயர்ப்பதிவு செய்யப்பட்டவர்களின் எண்ணிக்கைக்குத் தகுந்தபடி ஒவ்வொரு தொகுதிக்கும் நிலத்தைக் கொடுக்க வேண்டும். 55 ஆனாலும், குலுக்கல் முறையில்தான் தேசத்தைப் பங்குபோட்டுக் கொடுக்க வேண்டும். ஒவ்வொரு தொகுதிக்கும் அந்தந்த கோத்திரத்துக்கு ஒதுக்கப்பட்ட நிலத்தைப் பங்குபோட்டுக் கொடுக்க வேண்டும். 56 பெரிய தொகுதிக்கும் சரி, சிறிய தொகுதிக்கும் சரி, யாருக்கு எந்தப் பகுதி என்பதைக் குலுக்கல் போட்டுத் தீர்மானிக்க வேண்டும்” என்றார்.
57 பெயர்ப்பதிவு செய்யப்பட்ட லேவியர்களும் அவர்களுடைய வம்சத்தாரும் இவர்கள்தான்: கெர்சோன், இவருடைய வம்சத்தார் கெர்சோனியர்கள்; கோகாத், இவருடைய வம்சத்தார் கோகாத்தியர்கள்; மெராரி, இவருடைய வம்சத்தார் மெராரியர்கள். 58 லேவியர்களின் வம்சத்தார் இவர்கள்தான்: லிப்னியர்கள், எப்ரோனியர்கள், மகேலியர்கள், மூசியர்கள், கோராகியர்கள்.
கோகாத்தின் மகன் அம்ராம். 59 அம்ராமின் மனைவி பெயர் யோகெபேத். இவள் எகிப்திலே லேவிக்குப் பிறந்தவள். இவள் ஆரோனையும் மோசேயையும் இவர்களுடைய சகோதரி மிரியாமையும் அம்ராமுக்குப் பெற்றெடுத்தாள். 60 ஆரோனுக்கு நாதாப், அபியூ, எலெயாசார், இத்தாமார் என்ற மகன்கள் பிறந்தார்கள். 61 நாதாபும் அபியூவும் அத்துமீறி தூபம் காட்டியதால் யெகோவாவின் சன்னிதியில் செத்துப்போனார்கள்.
62 லேவியர்களில் ஒரு மாதமும் அதற்கு அதிகமான வயதும் உள்ள எல்லா ஆண்களும் பெயர்ப்பதிவு செய்யப்பட்டார்கள். அவர்கள் மொத்தம் 23,000 பேர். ஆனால், அவர்கள் மற்ற இஸ்ரவேலர்களோடு சேர்த்து பெயர்ப்பதிவு செய்யப்படவில்லை. ஏனென்றால் இஸ்ரவேலர்களின் நடுவில் அவர்களுக்கு எந்தச் சொத்தும் கொடுக்கப்படவில்லை.
63 எரிகோவுக்குப் பக்கத்தில் யோர்தானை ஒட்டியுள்ள மோவாப் பாலைநிலத்தில் மோசேயும் குருவாகிய எலெயாசாரும் பெயர்ப்பதிவு செய்த இஸ்ரவேலர்கள் இவர்கள்தான். 64 ஆனால், மோசேயும் குருவாகிய ஆரோனும் சீனாய் வனாந்தரத்தில் பெயர்ப்பதிவு செய்த யாருமே இவர்களோடு இல்லை. 65 ஏனென்றால், “வனாந்தரத்தில் அவர்கள் நிச்சயம் சாவார்கள்” என்று யெகோவா சொல்லியிருந்தார். அதனால், எப்புன்னேயின் மகனாகிய காலேபையும் நூனின் மகனாகிய யோசுவாவையும் தவிர அவர்களில் ஒருவர்கூட இவர்களோடு இல்லை.
